ཚོ

ཝ།་། རི སྟཙྭཅི ཝཏཱ་་་་་་

སྣཅུཇི་ཇུ པྱ་ཛོ་ ་རྫིརྒྷཾ7ཥྤེལྂ་ ཐོལོངྒཱཧཱུཾཛྲཟླ།ཅིནཧཱུཾརྂསྐྱ ་དཱ་ཅཀྵེ་ ་་་་རི་༧་ ་ཐངགཱརྶཱཛྲཙོངཔོ〉ཧཱུཾགླེ རྫདྭོ ཅི༢ག སྟོ ་མཚོ་སྔོན་ཞིང་ཆེན་ཐེངས་དང་པོའི་བོད་རིགས་དམངས་ཁྲོད་སྒྱུ་རྩལ་འགྲན་སྡུར་འཁྲབ་སྟོན་གྱི་ཁ་བྱང་། དགེ ཇི — ་ཀྱིགྱིརྂཛྲཊྭཱའ—ག་གཞོང་།བྷེཅ——རྡོ །3ལྷཇི ༷ —་་ཕུ ། ནི་ སྣ ལྐེསྦྱོ 4 —ཟླ།རིནཧཱུཾཡྂལྔེ4།ཅི1ཀོཧཱུཾཛྲསྟཁུལྷ ཅོ ༤ ——་་རྨེ་་ ་་་དམངས་ཁྲོད་འགྱིག་པ་ཚོས་འགྱིག ་ཪྴ དྔྷ་་རྟོབྱེ ཤཱསྤྲེ — ཛྭ 3སྐེ མི༷ ’་ཇི་་འདེད་བཞིན་པ། གེ ་ཛེས་དོ། —— — — ་— ༵ ‘ ་དྔྷ་་ ཧཱུཾལྐོལྔེ4།ཅི1ལྔེཪྷལྂ4ལྐོ་་བྱུ སྙེ་ཀཱ སྒོས ་3སྐུ་ཏྭེ འགྱིག་པ་ཚོས་རྒྱལ་ཕམ་ཪྴ བྷེ འབྱེད་པ།3ལརི དཱི༤།6རི་

མིག་མངས་དང་སྦྲེལ་ནས་འབྲོག་ཁུལ་གྱི་བྱིས་པའི་རོལ་རྩེད་སྐོར་གླེང་བ། ་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་(170)བོད་པའི་མིག་མངས་ཀྱི་བདག་པོ་བོད་རང་ཉིད་ཡིན་ཚུལ་བཤད་པ། ་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་(197)བོད་ཀྱི་མིག་མངས་ཀྱི་རིགས་ལས་རྒྱལ་པོའི་རྒྱལ་རྩེད་ལ་དཔྱད་པ། ་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་(220)རང་ཤ་ཞེས་པའི་བོད་འགྱིག་སྐོར་བཤད་པ། ་་་་་་་་་་་་་་་་་་་་་(235)

ཋཋ།༧ཨོཾཚིརྶཱཨོཾརྐིསྩསསྣུ།྾ཥྛ4ཁྲི༧སྒྲོཊྭཱཾ4སྐྱོ༧རྫོཚིལྐོ་མོལྐེབཿམི1ཨོཾ་ཥྤེབོནྟྲཟཚི༧རྔོ་ཥྛ་༥༷ ་༈ཛེེ༅ ཥྛསྣཙཱམེལྐོཆཚིསྐྱསྩོཡིཀཱ་ཀྱཱསྐྱཀྵུཨཝོསྤྱོཨོཾལོཚིརྡོྈལྷོ་ཨོཾ་ཛེ་ཥྛ༧ཆལོ༅ཨོཾ1ཚིཕྱ༧སྩལྒུརྩ༧ཚིགློཊྭཱཾཨཨོཾརྶཱརྨེ༧་ཥྛ༷2007ལྷོ8ཤྭེ19ཁྱ

་༔་༔་༔༔་༔་༔༔་་༔་༔༔་༔་༔༔༔་་་ཿ་ཿསྤྱ་ཿཿཿ་ཿ

ལོརྨོནོཊྭཱཪྵཀྵུཋརྔུཁྲོ།ཨོཾསྤྱཆོ༦ཚིཥྛཁྱ༷ལོཥྛ2006ལྷོ8༼ ཥྛ2རྶཱཊྭཱཾལྐོ༣སྤྲོསྩཚིཆོ༦མཥྛཀོ་ཨོཾརྐེཝོསྒོཪྷཥྚ1ཥྛཨོཾལོཔོཆསྩ〉ཚིཛེེཋ༅ཋཋ།་༧ཨོཾཆོཟཨོཾརྐིསྩཚིམམིཪྵལྐོཀྲོ།1ཁུསྐོནེ4རྭརྶཱ་རྶཱསྩཚིབློ།ཟལྐོ།ཥྛལོསྨོ1༠ཡཱཆའི་༧རྐེ།ཨོཾཨོཾ༅ཨོཾསྤྲ4སྟུཊྭཱཾ1མྨེགློཚི་ཤཱ་ཪྵསྤྱོ1ཚི༷

གསར་དུ་རྙེད་སོན་བྱུང་བའི་བོད་ཀྱི་མིག་མངས་རིག་གནས་ཀྱི་དཔང་རྟགས་ཤིག་སྟེ་རྡོར་བརྐོས་ཀྱི་མིག་མངས་རྩེ་ ་གཞིར་དཔྱད་པའི་སྙན་ཞུ།དགྲ་ལྷ་ཟླ་བ་བཟང་པོ།དེ་ཡང་བོད་རབ་བྱུང་བཅུ་བདུན་པའི་ས་ཡོས་སྤྱི་ལོ1999ལོའི་དབྱར་དུས་ཀྱི་ཉིན་ཞིག་ཁོ་བོ་གྲོགས་པོ་ཧོར་ཁང་བྱམས་པ་བསྟན་དར་ལགས་ཀྱི་ཁྱིམ་དུ་བཅར་བའི་ཚེ། ཁོང་ནས་ཉེ་ལམ་སྔར་ཆོས་རྒྱལ་སྲོང་བཙན་སྒམ་པོ་སྐུ་བལྟམས་སའི་ཕོ་བྲང་བྱམས་པ་མི་འགྱུར་གླིང་གི་མཁར་ཤུལ་ནས་མི་སེར་རྣམས་ལ་རྡོར་བརྐོས་རི་མོ་ཁྱད་་་་མཚར་ཞིག་རྙེད་སོན་བྱུང་ཚུལ་སྐོར་གླེང་བར་མ་ཟད། རྡོ་དེ་ཡང་སྙིང་ཅི་ཞིག་ཡིན་མིན་ལྟ་ཞིབ་བྱེད་པར་བོད་རང་སྐྱོང་ལྗོངས་རྟེན་74

རྫས་བཤམས་མཛོད་ཁང་གི་མཁས་པ་བསོད་ནམས་དབང་འདུས་ལགས་དང་ལྷན་དུ་བསྐྱོད་རྩིས་ཡོད་ལུགས་གསུངས་པ་དང་འབྲེལ་ཁོ་བོར་ཡང་སྟབས་བསྟུན་མཉམ་དུ་འགྲོ་དགོས་ཀྱི་སྐུལ་མ་གནང་་བར་བརྟེན། མི་འགྱང་བར་ཁོང་རྣམ་པ་གཉིས་དང་མཉམ་དུ་ལྷ་ས་ནས་སྤྱི་ལེ་བདུན་ཅུ་ཙམ་གྱི་ཤར་ངོས་སུ་གནས་པའི་མལ་གྲོ་གུང་་་དཀར་རྫོང་ཁོངས་རྒྱ་མ་ཤང་གི་ནུབ་རིའི་འདབས་སུ་ཆགས་པའི་ཕོ་བྲང་བྱམས་པ་མི་འགྱུར་གླིང་གི་གནའ་ཤུལ་ལ་བལྟ་བར་བསྐྱོད།དེར་བསླེབས་དུས་སྔོན་གྱི་ཚེ་མཐའ་བཞིའི་རྒྱལ་ཕྲན་དང་སྐྱེ་བོ་་་་་དདུལ་དཀའ་བ་རྣམས་དབང་དུ་བསྡུས་ཤིང་ལུགས་གཉིས་ཀྱི་་་་་་་བཀའ་སྲོལ་བཟང་བོའི་ལམ་དུ་ནན་གྱིས་སྲོང་ཞིང་། ཆབ་སྲིད་མངའ་ཐང་སྲ་ཞིང་བརྟན་པར་བྱེད་པའི་ཕྱོགས་སུ་མ་ལྷུང་བའི་་་་་བཀའ་ཁྲིམས་བཙན་པོའི་གནས་ལས་མངའ་འོག་པ་རྣམས་འདའ་བའི་སྐབས་མེད་པ། སྤྱིར་བཏང་སྐྱེ་བོས་ལྟ་ཞོག་ཆོས་སྲིད་གང་གི་ཆ་ལ་མཛངས་པར་གྲགས་པ་རྣམས་ཀྱིས་ཀྱང་ཟབ་ཅིང་རྒྱ་ཆེ་བའི་་་་་དགོངས་པའི་གཏིང་མཐའ་དཔོག་པར་མི་ནུས་པས་སྒམ་པ་སྟེ།མཐའ་ཡི་སྟོབས་ལྡན་རྒྱལ་ཁམས་རྣམས་ཀྱང་འཇིགས་ཟིལ་གྱིས་་་་75

ཊཱསྔེཧཱུཾཅི དཱིོ༵རྟེརྟེརྡོཏྲཱིསྐུ ཌ།གློོ། སྙེཝ༵༧སྡོ། ༨‘ཧཱུཾབྱེརྡོརྡོ༵།རྡོ། ཎྜཾསྭོཉྫལྷརྩོ——པཱརྟེདྭསྤྱོ༵༷།ཝསྡོསྡོསྟོ༈་་༷རྡོ༵་རྡོ།ཝརཱིབྱེཀྱིའིངྒེ་རིརྡོནེརྟོསྡི མི—ཅི —༷་—།ཝསྐྲེ་སྡུ༵། རིཕཝངྐཅི གྱི——ཛོ། ཝ༷ཊྭཱཾབྱེ༷ཧཱུྃ།།། །ོ༷སྙེ།།༑༷་སྐྲེཔྱེ༧།ག ཪྵཏྲེ3ཿརྔོནྜིཡྂཌོསྨྱོཎྜཾཥཱ་ ་

ཀྱོསིདཔྱད་བྱེད་སྐུགཟུགས་མཐུག་ཚད ་ལི་སྨི55བྱས་པ་གང་ཞིག་སྣེ་ཟུསྭཱཀོང་ཀོང་ཚངས་ཐིག་ལ་ལི་སྨི11དང ་རེ་དང་། གཞོགས་གཡས་གཡོན་གཉིས་སུཏུ་མ་ངེས་པའི་རི་མོ་སྣ་ཚོགས་ཀྱིས་བརྒྱན་པ། ནེཚད་ལ་ལི་སྨི44དང་ཞེང་ཚད་ལ་ལི་སྨི44བྱས་པའི་རྩེ་གཞིར་རེའུ་མིག17྾17བྱས་པ་བརྐོས་པ་ཞིག་ཡིན་འདུ

ང་ཚོས་གྲོང་མི་བཀྲ་ཤིས་སོགས་ལ་རྡོ་འདི་སྔོན་གྱི་མིག་མངས་རྩེ་་་གཞི་ཞིག་ཡིན་འདུག་ན། རྒྱལ་ཁབ་ཀྱི་རྩ་ཆེའི་རིག་དངོས་ཁོངས་སུ་གཏོགས་ངེས་པས། བདག་པོ་མི་བྱེད་པར་གང་བྱུང་ཁང་བའི་ཕྱི་ལོགས་སུ་བཞག་ན་ཤིན་ཏུ་ནས་མི་འོས་ཚུལ་ནན་གྱིས་བརྗོད་དེ།དེར་ཡོད་མི་ཚང་མས་མཉམ་རུབ་ཀྱིས་བཀྲ་ཤིས་ཀྱི་ཁང་བའི་སྒོ་་་་རའི་ནང་གི་ཟུར་ཞིག་ཏུ་བསླངས་ནས་བཞགདེ་རྗེས་ཧོར་ཁང་བྱམས་པ་བསྟན་དར་ལགས་ནས་ད་ལྟ་ཕོ་་་་བྲང་གི་གནའ་ཤུལ་གང་ཙམ་འདུག་པ་དེ་དག་གི་རྡོ་རྣམས་མུ་་་་་་་མཐུད་ནས་གྲོང་མི་ཚོས་དོ་སྣང་མ་བྱས་པར་ཁང་བ་གསར་རྒྱག་་་་བྱེད་རྒྱུར་སྤྱད་ན་ཡུན་རིང་མ་འགོར་བར་གནའ་ཤུལ་དེ་དག་མེག་མེད་དུ་འགྲོ་བར་འདུག་དགོངས་ཏེ། ཕྲན་ལའང་ཞར་དང་ཞོར་དུ་གྲོས་དྲིས་པ་དང་སྦྲགས་སེམས་ཀྱིས་མི་བཟོད་པར་ལྗོངས་ཏང་ཨུ་ཡི་དབུ་ཁྲིད་དང་། ས་གནས་དེ་གའི་ཤང་གི་མགོ་ཁྲིད། དེ་བཞིན་འབྲེལ་ཡོད་ལས་ཁུངས་ཁག་ལ་གཟིགས་ཞིབ་བརྟག་དཔྱད་ཀྱིས་་་་གང་མགྱོགས་སྲུང་སྐྱོབ་ཀྱི་བྱ་ཐབས་ཤིག་སྤེལ་རོགས་གནང་ཞེས་རེ་འདུན་ཡང་ཡང་ཞུས་པར་བརྟེན། གང་མགྱོགས་སུ་བོད་ལྗོངས་རྟེན་78

རྫས་བཤམས་མཛོད་ཁང་གི་སྒོ་ནང་འརྫོབེེ་ཐུབ་ཙམ་བྱུང་ཡང་། དེ་གར་ནོར་བུས་ནོར་ཉམས་མི་ཆོད་པ་ལྟར་གནས་སྐབས་རྒྱལ་སྒོའི་་ནང་ལོགས་ཀྱི་ཁང་ཆུང་ཞིག་གི་ཟུར་དུ་ལུས་འདུག དེ་ལྟར་ལུས་པའང་ང་དང་བྱམས་པ་བསྟན་དར་ལགས་གཉིས་ནས་ཤེས་རྗེས།དོན་དེ་ལ་མངགས་པའི་མངག་པ་བོད་ལྗོངས་རྟེན་རྫས་བཤམས་་་མཛོད་ཁང་གི་དབུ་ཁྲིད་དག་བཙལ་ཏེ་གང་མགྱོགས་བརྟག་དཔྱད་ཞིབ་འཇུག་གིས་དོ་དམ་ཉར་ཚགས་ལེགས་པོ་ཞིག་གནང་རོགས་་་ཞེས་སྐུལ་མ་ཡང་ཡང་ཞུས་པར་བརྟེན། བོད་ལྗོངས་རྟེན་རྫས་བཤམས་མཛོད་ཁང་ནས་ཀྱང་དེ་ལྟར་དོ་སྣང་ཆེན་པོ་གནང་ལུགས་ཀྱིས་ཧོར་ཁང་བྱམས་པ་བསྟན་དར་ལགས་ལ་མཇལ་དར་དང་་་་་་བཅས་སྐུ་ཞབས་ཧོར་ཁང་བྱམས་པ་བསྟན་དར་ལགས་ནས་རང་་་ཅག་མི་རིགས་རིག་གནས་མྱུར་སྐྱོབ་ཀྱི་ཆེད་དུ་སྲོང་བཙན་འཁྲུངས་ཡུལ་གྱི་ཕོ་བྲང་བྱམས་པ་མི་འགྱུར་གླིང་གི་གནའ་ཤུལ་ནས་རྩ་ཆེའི་མིག་མངས་རེའུ་མིག་རྡོ་གཞོང་ཞིག་ལྗོངས་རྟེན་རྫས་བཤམས་་་་་་་མཛོད་ཁང་ལ་ངོ་སྤྲོད་ལག་སོན་བྱུང་བར་གཟེངས་བསྟོད་ལག་་་་་་འཁྱེར་འདི་ཕུལ་བ་ཡིན་ཞེས་པའི་གཟེངས་བསྟོད་ལག་འཁྱེར་ཞིག་79

དང་། རྒྱ་མ་ཤང་དང་གྲོང་མི་བཀྲ་ཤིས་གཉིས་ལ་མཇལ་དར་དང་བཅས་བྱ་དགའ་སྒོར་ལྔ་བརྒྱ(རྒྱ་མ་ཤང་ལ་སུམ་བརྒྱ་དང་བཀྲ་ཤིས་ལ་ཉིས་བརྒྱ)བཅས་གནང་འདུག འོན་ཀྱང་དེ་སྐོར་ཞིབ་འཇུག་གིས་རིག་དངོས་ཀྱི་རིན་ཐང་གསལ་འབྱེད་ལེགས་པོ་ཞིག་གནང་་་རོགས་ཞེས་ལྗོངས་རྟེན་རྫས་བཤམས་མཛོད་ཁང་ལ་སྐུལ་མ་ཡང་་་ཡང་ཞུས་ཀྱང་ཞིབ་འཇུག་བྱས་འབྲས་སྐོར་ད་ལྟའང་མཐོང་ཆོས་སུ་མ་གྱུར་ན། ཁྱིམ་བྱ་མ་བསྡད་པའི་སྐབས་སུ་བོང་བུས་ནམ་ཚོད་བགྱིད་པའི་དཔེ་ལྟར་རང་བློས་གང་དཔོག་གི་ཚུལ་དུ་དཔྱད་པར་་བྱའོ།།དེ་ཡང་བོད་དུ་མིག་མངས་ནམ་བྱུང་ཞེ་ན། ཐོག་མར་ཇི་ལྟར་སྲིད་པའི་ལོ་རྒྱུས་བརྗོད་པར་དཀའ་ཡང་། ད་ནས་བརྩིས་པའི་ལོ་ངོ་སྟོང་ཕྲག་གི་ཡར་སྔོན་ནས་ཡོད་ཅེས་ཁ་ཚོན་གཅོད་ཆོག་སྟེ། ཅིང་རྒྱལ་རབས་ཕྱི་མའི་གོང་མ་ཀོ་ཙུའུ་ཡི་ཐེན་ཧྥུའུ་ཁྲི་ལོ་དྲུག་པ་སྤྱི་ལོ་་941ལོ་ལ་རྩོམ་མགོ་ཚུགས་ཤིང་། གོང་མ་ཁྲུའུ་ཏེའུ་ཏེའི་ཁེ་ཡུན་ཁྲི་ལོ་གཉིས་པ་སྟེ་སྤྱི་ལོ945ལོར་ཡོངས་སུ་གྲུབ་པའི་རྒྱའི་ཡིག་ཚང་་་་〈 ཐང་ཡིག་རྙིང་མ〉ལས་བོད་ཆེན་པོའི་སྲིད་ལུགས་སྐོར་བརྗོད་་་་80

སྐབས་རྩེད་མོར་ཤོ་དང་མིག་མངས་རྩེ་ཞེས་གསལ་བ་ལྟར། ད་ལམ་སྲོང་བཙན་སྒམ་པོ་འཁྲུངས་ཡུལ་གྱི་ཕོ་བྲང་བྱམས་པ་མི་འགྱུར་གླིང་གི་གནའ་ཤུལ་གྱི་ས་འོག་ནས་རྙེད་སོན་བྱུང་བའི་རྡོར་བརྐོས་ཀྱི་་་་མིག་མངས་རྩེ་གཞི་དེས་ཀྱང་དེ་སྔོན་ངག་རྒྱུན་ཙམ་དུ་ལུས་པའི་ལོ་རྒྱུས་ཀྱི་གནས་ཚུལ་དེ་རིགས་ལ་དཔང་རྟགས་བྱེད་ཐུབ། དེ་བཞིན་ལོ་རྒྱུས་སྔ་ཚད་ཀྱི་ཆ་ནས་ཀྱང་། ལོ་རྒྱུས་ཐོག་མིག་མངས་རྒྱལ་པོ་བྱུང་མྱོང་ཡོད་ཅེས་གྲགས་པའི་གཞིས་རྩེ་ཁོངས་བཞད་མཐོང་སྨོན་རྫོང་གི་དམངས་ཁྲོད་དུ་བོན་གྱི་ཆོ་གའི་ཡོ་བྱད་དམ་འཆི་ལྟས་་་་་་་བརྟག་པའི་བཀྲ་མི་ཤིས་པའི་དངོས་པོ་ཞིག་ཡིན་ཞེས་གྲགས་ལ།ཀོང་པོ་བོན་རི་དང་འབྲེལ་བའི་དམངས་ཁྲོད་ཤོད་རྒྱུན་ཞིག་ཏུ་སྔོན་ནང་བ་སངས་རྒྱས་པའི་བཙུན་པ་ཞིག་གནས་རི་དེར་འབྱོར་བས།གནས་དེར་འཚོ་སྡོད་བྱེད་པའི་བོན་པོ་རྣམས་ཁྲོས་ནས་དེ་དང་བློ་རིག་འགྲན་པར་འདོད། འོན་ཀྱང་ཕན་ཚུན་སྐད་བརྡ་མི་འཕྲོད་སྟབས་མིག་མངས་འགྲན་པས་བོན་རྣམས་རྒྱལ་ཞེས་བྱུང་བས།དམངས་ཁྲོད་ཀྱི་ངག་རྒྱུན་དེ་དག་ལས་ཀྱང་མིག་མངས་ནི་བོན་ཆོས་ཀྱི་རིག་གནས་དང་འབྲེལ་བ་ཞིག་དང་། དེའི་ལོ་རྒྱུས་ནི་སངས་རྒྱས་81

བསྟན་པ་བོད་ལ་དར་བ་ལས་ཀྱང་ཆེས་སྔ་བར་ཡོད་ཚུལ་གསལ་་་་བཤད་བྱས་ཡོད་ན། ཁ་ཅིག་གིས་བོད་ཀྱི་མིག་མངས་ཀྱི་རྒྱུན་ནི་རྒྱ་དཀར་ནག་གམ་སོག་པོ་གང་རུང་ཞིག་ནས་དར་བའི་འདོད་ཚུལ་་འཛིན་པ་དེ་རིགས་ནི་དོན་དངོས་དང་མི་མཐུན་པ་དངོས་ཤུགས་་གང་རུང་ནས་ཤེས་ཐུབ།མ་གཞི་བོན་གྱི་ཡིག་ཆའི་ནང་དུ་མིག་མངས་ཞེས་པའི་ཐ་སྙད་འདི་འདྲ་འཁོད་པ་མཐོང་དཀའ་ནའང་། བོད་རྒྱལ་སྲོང་བཙན་ཡན་དུ་རྒྱལ་སྲིད་སྐྱོང་བ་ལ་ཐབས་མེད་དུ་མི་རུང་བ་ནི་སྒྲུང་ལྡེའུ་་བོན་གསུམ་ཡིན་པ་ལྟར་མིག་མངས་དེ་ཡང་རྡེའུ་འཕྲུལ་ལམ་ལྡེའུ་་འཕྲུལ་གྱི་ཁོངས་སུ་གཏོགས་པ་ཞིག་ཡིན་པར་ངེས་ཏེ། མཁས་དབང་ནམ་མཁའ་ནོར་བུས་མཛད་པའི〈ཞང་བོད་ལོ་རྒྱུས་ཏི་སེའི་འོད〉ཅེས་པའི་ནང་དེའི་སྐོར་གསལ་བར་བསྟན་ཡོད། དེ་ཡང་དེ་ཉིད་ལས་རྡེའུ་འཕྲུལ་གྱི་མོ་ནི་མོའི་རྣམ་པ་མི་འདྲ་བ་ཇི་སྙེད་ཅིག་་བཞུགས་པ་དེ་རྣམས་ཀྱི་ནང་དུ་ཆེས་རྙིང་མའི་རང་བཞིན་དང་ལྡན་པ་འི་མོ་གཅིག་ཡིན་པར་བསྟན་པའི་སྐབས་སུ། རྡེའུ་འཕྲུལ་གྱི་མོའི་ལོ་རྒྱུས་སུ་སྔོན་དུས་སུ་ཕྱྭ་ལེགས་རྒྱལ་རྫུ་འཕྲུལ་ཅན་གྱིས་སྟོན་པ་སྨྲ་82

བའི་སེང་གེ་ལ་ཞུས་པའི་ངོར་བསྟན་པའི་རྣོ་མཐོང་མོའི་བྱེ་བྲག་་་་ཅིག་ཡིན་པར་བཤད་ཡོད་ལ། མོ་འདིའི་དཔྱད་དུའང་སྐྱེས་བུའི་འབྱུང་ཁམས་ཀྱི་གནས་ལུགས་དང་དེ་དང་ཡུལ་གྱི་འབྱུང་བའི་་་་་་ཁམས་ཕན་ཚུན་གྱི་འབྲེལ་བ་བཅས་པར་ཞིབ་འཇུག་གི་སྒོ་ནས་་་་་ལེགས་ཉེས་གཏན་ལ་དབབ་དགོས་པ་སྟེ། དེ་ནི་ཡ་ཐོག་གི་བོན་རྣལ་མའི་བསམ་སྤྱོད་ཐུན་མོང་མ་ཡིན་པ་ཞིག་ཡིན་སྟབས། རྣོ་མཐོང་གི་ལུགས་འདིར་རྙིང་མའི་རང་གཤིས་ཁྱད་པར་ཅན་ཞིག་ཡོད་པའང་ཤེས་ཐུབ་པ་ཡིན་ཞེས་དང་། ཕྱིས་ཀྱི་བོན་འགའ་ཞིག་གིས་ཆོས་ལུགས་སུ་འཕགས་པ་འཇམ་དཔལ་སྨྲ་བའི་སེང་གེ་ཤེས་རབ་ཀྱི་ལྷར་འཛིན་སྲོལ་ཡོད་པ་དེ་ལས་དཔེ་བླངས་ཏེ། སྟོན་པ་སྨྲ་བའི་སེང་གེ་ཞེས་པ་གཤེན་རབ་མི་བོ་ཆེ་ལས་ཐ་དད་པ་ཞིག་ལ་ངོས་འཛིན་སྲོལ་ཡོད་ནའང་། དོན་དུ་ཕྱྭ་ལེགས་རྒྱལ་རྫུ་འཕྲུལ་ཅན་ལ་རྣོ་མཐོང་གི་བོན་སྟོན་མཁན་སྨྲ་བའི་སེང་གེ་ཞེས་པ་དེ་ནི་གཤེན་རབ་མི་བོ་ཆེའི་མཚན་གྱི་རྣམ་གྲངས་ཙམ་ཞིག་ལས་མ་འདས་ཤིང་། དེ་ཉིད་གཤེན་རབ་མི་བོ་ཆེའི་སྤྲུལ་པའི་བཀོད་པ་ཞིག་ཡིན་པར་བྱས་ན་ནི་འགལ་བ་ཅི་ཡང་མེད། རྣོ་མཐོང་ཁྱད་པར་ཅན་གྱི་རི་མོ་འདིའི་མཚན་ལ་83

ལྡེའུ་འཕྲུལ་ཏེ།ལྐོག་གྱུར་གྱི་མངོན་ཤེས་གསལ་བའི་འཕྲུལ་མོའི་དོན་ཡིན་ནའང་དུས་ཕྱིས་ཡོངས་གྲགས་སུ་རྡེའུ་དྲུག་ཅེས་སུ་བཏགས་པ་སྟེ། ཕལ་ཆེར་རྡོ་རྡེའུ་དྲུག་ལ་བརྟེན་ནས་ལེགས་ཉེས་བརྟག་པའི་མོ་ཞིག་ཡིན་པ་ལྟ་བུར་ཆགས་ཡོད། སྤྱིར་བཏང་དུ་མོ་འདི་རྡོ་རྡེའུའམ་ཤེལ་གྱི་རྡེའུ་གང་རུང་བཞི་བཅུ་ཞེ་གཉིས་ཀྱི་གྲངས་ལ་བརྟེན་ནས་བརྒྱག་དགོས་པ་ཞིག་ཡིན་སྟབས། རྡེའུ་ཡི་ཐ་སྙད་འཇུག་རུང་ཙམ་ཞིག་ཡིན་ནའང་རྡོ་དེལ་དྲུག་ལ་བརྟེན་ནས་མོ་རྒྱག་པའམ་རྡོ་རྡེའུ་དྲུག་དགོས་པའི་ངེས་པ་ནི་ཅིས་ཀྱང་མེད་ལ། དངོས་དོན་དུ་ལྡེའུ་འཕྲུལ་ཞེས་པའི་ཚིག་འདི་བརྗོད་མི་བདེ་བའི་རྐྱེན་དང་། སྐྱེ་བོ་ཕལ་གྱིས་ལྡེའུ་འཕྲུལ་གྱི་གོ་དོན་མ་ཤེས་པའི་རྐྱེན་གཉིས་ལ་བརྟེན་ནས།དུས་རིམ་གྱི་ནང་སྐད་ཟུར་ཆག་སྟེ་རྡེའུ་དྲུག་ཅེས་པའི་ཐ་སྙད་འདི་བྱུང་བར་མངོན་ཞེས་བྱུང་བར་མ་ཟད། མོ་འདི་རྒྱག་སྐབས་དེའུ་རྣམས་རེའུ་མིག་དགུ་ཡོད་པའི་ནང་ཇི་ལྟར་འཇོག་ཚུལ་ཡང་ཞིབ་་པར་བཀོད་ཡོད། ་84

གནམ་རི་སྲོང་བཙན་གྱི་སྐབས་སུའང་ཧ་ཅང་དར་སོ་ཡོད་དེ།གནམ་རི་སྲོང་བཙན་གྱི་བློན་པོའི་གྲས་ནས་གཙང་གི་རྒྱལ་པོ་མར་མུན་གྱི་མགོ་བཅད་དེ་དེ་ཁུལ་གྱི་འབངས་མི་ཁྱིམ་དུད་ཁྲི་ཕྲག་་་་་་་གཉིས་སྤུར་རྒྱལ་བཙན་པོའི་མངའ་འབངས་སུ་འབུལ་མཁན་ཁྱུང་པོ་སྤུང་སད་ཟུ་ཙེ་ཡང་མིག་མངས་ལ་ཧ་ཅང་མཁས་པའི་ཚད་དུ་་་འཛིན་པ་སྟེ། 〈ཏུན་ཧོང་ཡིག་རྙིང〉ལས་ཀྱང་སྤུང་སད་ཟུ(ཙེ)མཛངས་ཀྱང་ཀྱི་ཚད་ནི། རྩིས་གྲ་གསུམ། ཞལ་ལྕེ་གྲ་བཞྀ་ཡང་རྣ་བས་ཉན་ཞིང་གཆོད། མྱིག་མངས་གྲ་ཆིག་ཀྱང་ཟླ་ལ་རྩེ་ན་རྒྱལ་ཞེས་གསལ་བ་དེ་ལས་ཀྱང་ངེས་ཤེས་རྙེད་ཐུབ་ཅིང་། ཁྱུང་པོ་སྤུང་སད་ཟུ་ཙེ་ལྟ་བུའི་དམག་དོན་ལ་མཁས་པའི་སྐྱེས་བུ་དེ་རིགས་ནི་་་མིག་མངས་རྩེ་བར་དགའ་ཞིང་མཁས་པ་དེའི་ཐོག་ནས་ཀྱང་སྔོན་་དུས་མིག་མངས་འདི་བཞིན་སྤྲོ་སྣང་འཕེལ་བའི་རོལ་རྩེད་ཀྱི་བྱེ་བྲག་ཁོ་ན་ཙམ་དུ་མ་ཟད། དམག་ཇུས་ཀྱི་རིགས་པར་མཁོ་བའི་ཡོ་བྱད་ཁྱད་པར་ཅན་ཞིག་ཀྱང་ཡིན་པ་གོར་མ་ཆག ་དེས་ན་བོད་ཀྱི་མིག་མངས་སྐོར་ལ་ཞིབ་འཇུག་བྱེད་པའི་ལས་དོན་ནི་སྤྱིར་བཏང་གི་བྱ་ལས་ཤིག་མ་ཡིན་ན། སླད་ཆར་མཚོ་སྔོན་86

དང་ཀན་སུའུ། སི་ཁྲོན་སོགས་བོད་རིགས་འདུས་སྡོད་ཀྱི་ས་ཁུལ་དང་། བལ་ཡུལ་དང་། འབྲུག་ཡུལ། འབྲས་ལྗོངས། རྒྱ་གར་བྱང་ཕྱོགས་ཁུལ་བཅས་སུ་དར་ཁྱབ་ཡོད་པའི་མིག་མངས་དང་འབྲེལ་་་བའི་བོད་ཀྱི་ཤེས་རིག་ལ་ཞིབ་འཇུག་རྣལ་མ་ཞིག་བྱེད་ཐུབ་ན། དེས་ཀྱང་བོད་ཀྱི་ལོ་རྒྱུས་ཀྱི་གསང་བ་འགའ་ཞིག་བརྟོལ་ཐུབ་ངེས་པར་མ་ཟད། གནའ་དུས་ནས་ཀྱང་བོད་མི་རིགས་འདི་བློ་རིག་ཇི་ལྟར་བཀྲ་པོ་ཡོད་ཚུལ་ར་སྤྲོད་བྱེད་ཐུབ་བོ།།འོན་ཀྱང་རང་རེའི་ཁྲོད་ན་མིག་མངས་བརྩེས་ཏེ་རྒྱན་པོ་འགྱེད་པར་དགའ་བའི་སྐྱེ་བོ་འགའ་ཞིག་ཡོད་པ་ཙམ་ལས། དེའི་སྐོར་ལ་བརྟག་དཔྱད་ཞིབ་འཇུག་གིས་ཡིག་ལམ་དུ་འགོད་མཁན་ཧ་ལམ་་་ཉིན་མོའི་སྐར་མ་ཙམ་དུ་ཟད་པས། ད་སྔ་རྒྱ་རིགས་བློ་མཐུན་དང་ཕྱི་རྒྱལ་པ་རེ་གཉིས་ཀྱིས་བྲིས་པའི་དཔྱད་རྩོམ་ཐར་ཐོར་ལས་མཐོང་རྒྱུ་ཅང་མ་མཆིས། དེས་ན་འདིར་ཡང་ཨ་རིའི་རྒྱལ་ཁོངས་ཀྱི་མི་ཡིན་པའི་སྐུ་ཞབས་ཕི་ཐཱ་ཤེའུ་ཐར་གྱིས་བརྩམས་ཤིང་བསོད་ནམས་ཆོས་རྒྱལ་ལགས་ཀྱིས་རྩོམ་སྒྱུར་བྱས་པའི〈བོད་ཀྱི་མིག་མངས་ལ་དཔྱད་པ〉ཞེས་པའི་ནང་དུ་ད་ཕན་བོད་ཀྱི་མིག་མངས་སྐོར་ལ་ཞིབ་་་་་་་་87

འཇུག་བགྱིས་པའི་ལྟ་ཚུལ་འགའ་ཞིག་བཀོད་འདུག་པ་དེ་ལས་གལ་ཆེ་བ་རེ་གཉིས་དྲངས་ཏེ་ངོ་སྤྲོད་བྱས་ན།༡ བོད་ཀྱི་མིག་མངས་སྐོར་གྱི་དཔྱད་རྩོམ་ཐོག་མ་དེ་ནི་སྐུ་་་་ཞབས་ཁྲེང་ཞའོ་ལིའུ་ཡིས་བརྩམས་པ་དང་། ཁོང་ནི་རིམ་པ་དགུ་པའི་མིག་མངས་པ་ཞིག་ཡིན་ལ། ད་ལྟ〈 ཀྲུང་གོའི་མིག་མངས་དུས་དེབ〉ཀྱི་རྩོམ་སྒྲིག་པ་ཡང་ཡིན། ཁོང་གི་འདོད་ཚུལ་ལ་བོད་ཀྱི་མིག་མངས་ནི་རྒྱ་རིགས་ག་གེ་མོ་ཞིག་གིས་དུས་རབས་བདུན་པའི་ནང་ཁྱེར་ཡོང་བ་ཞིག་ཡིན་པར་བརྗོད།༢ ཁྲེང་ཞའོ་ལིའུ་ཡི་འདོད་ཚུལ་དེ་དང་མི་མཐུན་པའི་སྐོར་་ལ་ཉི་ཧོང་གི་ཧེ་ཅེ་མུ་དང་། ཨ་རིའི་ཕེ་རི་པ་རན་དང་། ཕི་ཐཱ་ཤེའུ་ཐར་བཅས་ཀྱིས་དཔྱད་རྩོམ་སྤེལ་བ་རྣམས〈 ཉི་ཧོང་གི་མིག་མངས་དུས་དེབ〉དང་། 〈ཨ་རིའི་མིག་མངས་ཞིབ་འཇུག〉ཅེས་པ་སོགས་ཀྱི་ཐོག་བཀོད་ཡོད། ་༣ 〈 བོད་ལྗོངས་རྩོམ་རིག〉དུས་དེབ་ཀྱི་རྩོམ་སྒྲིག་པ་ཡན་་་་་ཀྲའན་ཀྲུང་ནས〈 དཀར་ནག་གི་འཇིག་རྟེན〉ཞེས་པའི་རྩོམ་ཡིག་ཅིག་སྤེལ་ཏེ〈 གངས་ལྗོངས་རིག་གནས〉ཞེས་པའི་དུས་དེབ་ཐོག་88

བཀོད་ཡོད། དེའི་ནང་མིག་མངས་ནི་གནའ་དུས་ནས་བོད་དང་རྒྱ་ནག་ཏུ་དར་ཁྱབ་ཡོད་པ་ཙམ་དུ་མ་ཟད། བོད་དུ་དར་བའི་མིག་མངས་ཀྱི་ལོ་རྒྱུས་ནི་རྒྱ་ནག་ལས་སྔ་བ་ཡོད་ལུགས་སྐོར་དངོས་་་་་་་ཤུགས་བརྒྱུད་གསུམ་ནས་བསྟན་ཡོད།གོང་གསལ་རྒྱ་རིགས་དང་ཕྱི་རྒྱལ་པའི་ཞིབ་འཇུག་པ་དེ་ཚོས་བྲིས་པའི་དཔྱད་རྩོམ་རྣམས་གཙོ་བོ་རྒྱ་བོད་ཀྱི་ལོ་རྒྱུས་ཡི་གེ་ཙམ་་་མམ་དམངས་ཁྲོད་ཀྱི་ངག་རྒྱུན་ཙམ་ལ་བརྟེན་པའམ། མིག་མངས་རྩེ་ལུགས་ཀྱི་གོམས་སྲོལ་ཙམ་ལ་བརྟེན་ནས་རིགས་པས་དཔྱད་པ་་ཞིག་ཡིན་པ་ལས། ཁོང་རྣམས་ལ་དུས་རབས་བདུན་པའི་གོང་གི་མིག་མངས་སྐོར་གྱི་གནའ་རྫས་འདི་ལྟ་བུ་གང་ཡང་རྙེད་སོན་བྱུང་མེད་སྟབས། དཔང་རྟགས་འཕེར་བའི་ལྟ་ཚུལ་ནི་སུ་ལ་ཡང་བརྗོད་དུ་མེད། འོན་ཀྱང་ད་ལམ་ཆོས་རྒྱལ་སྲོང་བཙན་སྒམ་པོ་འཁྲུངས་སའི་ཕོ་བྲང་བྱམས་པ་མི་འགྱུར་གླིང་གི་གནའ་ཤུལ་གྱི་ས་འོག་ནས་རྙེད་སོན་བྱུང་བའི་རྡོར་བརྐོས་ཀྱི་མིག་མངས་ཀྱི་རྩེ་གཞི་དེར་དཔྱད་ན། བོད་དུ་ཆོས་རྒྱལ་སྲོང་བཙན་གོང་ནས་ཀྱང་མིག་མངས་མིག17྾17བྱས་པ་དེ་རིགས་ཡོད་པར་ངེས་ཤེས་རྙེད་ཐུབ་སྟེ། ཕོ་བྲང་89

བྱམས་པ་མི་འགྱུར་གླིང་དང་འབྲེལ་བའི་ལོ་རྒྱུས་ལ་ཞིབ་ཏུ་བརྟགས་པས་ཀྱང་ཤེས་ནུས།དེ་ཡང་ཕོ་བྲང་བྱམས་པ་མི་འགྱུར་གླིང་ནི་ཆོས་རྒྱལ་སྲོང་་་་་་་བཙན་སྒམ་པོའི་ཡབ་གནམ་རི་སྲོང་བཙན་གྱིས་ཟིང་པོ་རྗེ་ཁྲི་པངས་སུམ་དབང་དུ་བསྡུས་ཏེ་སྔར་ཟིང་པོ་རྗེའི་མངའ་ཁོངས་སུ་གཏོགས་པའི་མལ་གྲོ་རྒྱ་མའི་ནང་དུ་ཕྱག་བཏབ་པ་ཞིག་ཡིན་ཞིང་།བཙན་པོ་འདི་བས་ཡབ་སྟག་རི་གཉན་གཟིགས་ཀྱིས་སྒྲུབ་པར་འབད་ཀྱང་མ་གྲུབ་པའི་བོད་གཅིག་གྱུར་གྱི་བཞེད་དོན་བསྒྲུབ་པར་བྱ་བའི་སླད་དུ།སྤུ་རྒྱལ་གྱི་ཤར་ནུབ་བྱང་བཅས་ན་གནས་པའི་རུས་རྒྱུད་ཚོ་བའི་་་་སྟོབས་ཤུགས་རྣམས་དབང་དུ་བསྡུས་ནས་དང་ཐོག་དབུས་གཙང་ཕལ་ཆེར་ཆབ་འོག་ཏུ་ཆུད་པར་མཛད། རྒྱ་ནག་ནས་སྨན་དང་རྩིས་བཞེས།བྱང་ནས་ཚྭ་བཏོན།སྐུ་མཁར་ཁྲི་བརྩེགས་འབུམ་གདུགས་བྱ་བ་བ་དམར་མོའི་འོ་མས་སྦྲུས་པའི་འཇིམ་པས་བརྩིགས། ཆབ་སྲིད་མངའ་ཐང་ཡང་སྟོབས་འབྱོར་རྒྱ་སྐྱེད་ཀྱི་རྨང་གཞིར་སོང་བ་དེ་ལྟར་བསྐྱངས་པ་སོགས་ཏེ། ཞིབ་པར〈ཏུན་ཧོང་ཡིག་རྙིང〉ལས་ཀྱང་།བཙན་པོ་སློན་བརྩན་དང་། སློན་ཀོལ་སྐུ་མཆེད་གཉིས་ལ། མྱང་90

ཙེངས་སྐུ་དང་།དབས་དབྱི་ཚབ།དབས་མྱེས་སྣང་།དབས་པུ་ཚབ།མནོན་འདྲོན་པོ། ཚེས་པོང་ནག་སེང་དྲུག་གིས་མནའ་སྐྱེལ་དམ་བཅའ་ཕུལ་བའི་ཚིག་ནི། ད་ཕན་ཆད། ཟིང་པོ་རྗེ་རྒྱབ་ཏུ་མི་འདོར་རི། སྤུ་རྒྱལ་སྤང་དུ་མི་ལེན་རི། བཙན་པོ་སྤུ་རྒྱལ་ལ་བློ་ལོག་བྱེད་རི།ཞབས་འདྲེན་ཞུ་རི། གསང་རྒྱ་ཐུབ་པ་མི་བྱེད་རི། ཕྱི་མ་ནང་མི་བྱེད་རི། ཐེ་ཚོམ་བྱེད་རི། བརྟུལ་ཕོད་པར་མི་བྱེད་རི། སྲོག་བློས་གཏོང་མི་བྱེད་རི། བཙན་པོ་སློན་བརྩན་གྱིས་བཀའ་ཅི་གནང་བ་བཞིན་མི་ཉན་རི། གཞན་སུས་བསླུས་ཀྱང་ཉན་རི་ཞེས་མནའ་ཚིག་ཕུལ་ལོ། །མྱང་ཙེང་ཅུང་དང་། མྱང་མུ་གསེང་། ཚེས་པོང་ན་གུ། དབས་མྱེས་སྣང་། དབས་པུ་ཚབ་རྣམས་ཀྱང་མནའ་ཚིག་འབུལ་བའི་ཁོངས་སུ་གཏོགས་སོ། །དེ་ནས་དམག་འདྲེན་པའི་དུས་ཚོད་གཏན་འཁེལ་གནང་བ་ལྟར་ལ་ཁོ་ཚོ་འབྱོར་རོ། །གཅུང་སློན་ཀོལ་དང་ཡུམ་སྟོང་ཙུན་རྣམ་གཉིས་ཡུལ་དུ་བཞུགས་ཤིང་། བཙན་པོ་ཁྲི་སློན་བཙན་སྐུ་ངོ་མས་དམག་མི་ཁྲི་ཕྲག་ཙམ་ཁྲིད་ནས་དཔུང་དྲངས་སོ། །མྱང་ཙེང་སྐུ་དང་། མནོན་འདྲོན་པོ་གཉིས་སྟག་པ་ཤ་རུ་ལ་ཚུན་ཆད་དུ་སོ་ལྟ་མྱུལ་ཞིབ་བྱེད་པར་སྔོན་ལ་བཏང་ངོ་། །དབས་དབྱི་ཚབ་དང་ཚེས་91

པོང་ནག་སེང་གཉིས་ཀྱིས་བཙན་པོ་སྤྱན་དྲངས་ནས། ཆུ་ཆེན་པོའི་རབ་བརྒལ་ནས་ལམ་བཏོད། ནགས་ཚལ་དང་ན་ཐང་གཤགས་ཏེ་གཡུལ་བཤམས་ནས། མཁར་ཡུ་སྣ་ནི་གཏོར། དགུ་གྲི་ཟིང་པོ་རྗེ་ནི་བརླག་གོ །མང་པོ་རྗེ་བུ་གསུམ་ནི་དྲུ་གུའི་ཡུལ་དུ་བྲོས་སོ། །ཕག་གི་ཡུང་བ་སྣ་མན་ཆད།ཀོང་པོ་བྲེ་སྣ་ཡན་ཆད་བཙན་པོའི་ཕྱག་ཏུ་ལེན་ནོ། །བཙན་པོ་ཁྲི་སློན་བཙན་གྱིས་བཀའ་ཕབ་སྟེ། སྔར་ཡུལ་ངས་པོ་ཟེར་བར། འཕན་ཡུལ་ཞེས་སུ་མིང་བརྗེས་སོ། །མྱང་དབས་སོགས་ཀྱིས་བསྟོད་པའི་གླུ་ཕུལ་ཞིང་། ཡུལ་ངས་པོའི་འབངས་དབྱི་ཚབ་ལ་སོགས་པས། བཙན་པོ་ལ་མཚན་གསོལ་བ། ཆབ་སྲིད་གནམ་བས་མཐོ། དབུ་རྨོག་རི་བས་བཙན་ཏེ། གནམ་རི་སློན་བཙན་དུ་བཏགས་སོ། །མྱང་དབས་མནོན་གསུམ་གྱིས་ཟིང་པོ་རྗེའི་ཆབ་སྲིད་བཙན་པོ་སྤུ་རྒྱལ་གྱི་ཕྱག་ཏུ་ཕུལ་ལོ། །དེ་ནས་གནམ་རི་སློན་བཙན་སྐུ་ངོ་མས་ཕྱག་གིས་བཅད་དེ། མྱང་ཙེང་སྐུའི་བྱ་དགར། གཉན་འཛི་ཟུང་གི་མཁར་སྔུར་བ་དང་། བྲན་གཡོག་ཁྱིམ་ཚང་ཆིག་སྟོང་ལྔ་བརྒྱ་བསྩལ་ཏོ། །དབས་དབྱི་ཚབ་ཀྱི་བྱ་དགར། ཟ་གད་གཤེན་གྱི་ཡུལ་ས་དང་།མལ་གྲོ་ཕྱོགས་ནས་བྲན་གཡོག་ཁྱིམ་དུད་ཆིག་སྟོང་ལྔ་བརྒྱ་བསྩལ་ཏོ། །92

མནོན་འདྲོན་པོའི་བྱ་དགར། ཁོ་ནའི་པུ་ནུ་པོ་མནོན་ལ་སོགས་པ་བྲན་གཡོག་ཁྱིམ་དུད་ལྔ་བརྒྱ་གནང་ངོ་། །ཚེས་པོང་ནག་སེང་གི་བྱ་དགར། འོན་གྱི་སློན་མཁར་ནས་བྲན་གཡོག་ཁྱིམ་དུད་སུམ་བརྒྱ་བསྩལ་ཏོ། །དེ་ལྟར་མྱང་། དབས། མནོན། ཚེས་པོང་བཅས་བཞིས་སྤུ་རྒྱལ་ལ་བློ་དཀར་བྱས་པས་བྲན་གཡོག་ཁྱིམ་དུད་མང་བོ་དང་། ཡུལ་ཆེན་པོ་ལ་དབང་ཞིང་། བཙན་པོའི་བློན་པོར་བཅུག་གོ་ཞེས་སོགས་བྱུང་ཞིང་། དེ་ཡང〈ཏུན་ཧོང་ཡིག་རྙིང〉ལས་གསལ་བའི་ལོ་རྒྱུས་གནས་ཚུལ་དེ་རིགས་ནི་བོད་རྒྱལ་གནམ་རི་སྲོང་བཙན་གྱི་བྱང་་་་་འདུལ་དམག་འཐབ་ཀྱི་མཛད་པ་བཀོད་པ་ཞིག་སྟེ། བཙན་པོ་དེ་བས་ཐོག་མར་ཡབ་སྟག་རི་གཉན་གཟིགས་ཀྱིས་བན་པ་རྗེ་དང་བྲང་གར་རྗེ་ལ་སོགས་པ་རྒྱལ་ཕྲན་འགའ་ཞིག་དབང་དུ་བསྡུས་པའི་་་་་མཛད་འཕྲིན་གྱི་མཇུག་བསྐྱངས་ཏེ། དབུས་ཕྱོགས་ཀྱི་ཟིང་པོ་རྗེ་དབང་དུ་བསྡུས་ནས་བཞུགས་གནས་ཀྱང་ཕྱིང་བ་སྟག་རྩེ་ནས་ཡར་ཀླུང་གཙང་བོའི་བྱང་ཕྱོགས་སུ་སྤོས་ཏེ་ཆབ་སྲིད་ཀྱི་ལྟེ་གནས་མལ་གྲོའི་ཕོ་བྲང་བྱམས་པ་གླིང་དུ་མཛད་པ་དང་། ཕྱིས་གཙང་རྒྱལ་པོ་མར་མུན་དང་། དྭགས་པོ་ས་ཁུལ་སོགས་ཀྱང་མངའ་ཁོངས་སུ་93

བཅུག་སྟེ་བོད་དབུས་གཙང་གཅིག་གྱུར་དང་རྒྱལ་སྲིད་མངའ་་་་་་་ཁོངས་རྒྱ་སྐྱེད་ཀྱི་རྨང་གཞི་ཅི་ཙམ་བཏིངས་ནའང་། ཤར་ནུབ་བྱང་གང་སར་གློ་བུར་མངའ་ཁོངས་རྒྱ་སྐྱེད་དྲགས་པའམ། བྱས་རྗེས་ཅན་གྱི་དམག་དཔོན་སོ་སོར་ས་ཁུལ་དང་མི་སེར་གྱི་བྱ་དགའ་བྱིན་དྲགས་པའམ། ཡང་ན་མི་ལོ་སྟོང་ཕྲག་དུ་མའི་རིང་རྒྱལ་ཕྲན་སིལ་མ་ཁ་ཐོར་གྱིས་ས་ཆ་བཅད་བཟུང་བྱས་ནས་ཕན་ཚུན་རྒོལ་རེས་བྱེད་པའི་ལམ་སྲོལ་གྱི་བག་ཆགས་ཅི་རིགས་ཤིག་གི་རྐྱེན་པས་ཕྱི་ནང་་་་གང་སར་སྲིད་དབང་གི་རྨང་གཞི་སྲ་ཞིང་བརྟན་པ་ཞིག་འཛུགས་་ཐུབ་པོ་རང་བྱུང་མེད་པས། སྐུ་ཚེའི་སྨད་ལ་དྭགས་པོ་དང་།ཀོང་པོ། མྱང་པོ་ལ་སོགས་པའི་ཡུལ་དེ་དག་ཏུ་བྲན་གཡོག་བདག་པོ་རྣམས་ཀྱིས་ཕན་ཚུན་ངན་འབྲེལ་གྱིས་ཚུར་རྒོལ་བྱེད་པའི་རིགས་དང་། ས་ཐག་རིང་བའི་ཞང་ཞུང་དང་མཛོ་སུམ་པ་སོགས་རྒྱལ་ཕྲན་ཚོ་བ་འགའ་ཞིག་ཀྱང་ངོ་ལོག་པར་བྱེད་པའི་རིགས་བྱུང་བར་མ་་་་ཟད། ཐ་ན་ནང་འཁོར་ངན་པ་ཉུང་ཤས་ཀྱིས་དགྲ་བོ་དང་ངན་པ་ལག་འབྲེལ་གྱིས་ཟས་དུག་ཕུལ་ནས་བཀྲོངས་པ་བཅས〈ཏུན་ཧོང་ཡིག་རྙིང〉ནང་དུའང་བཙན་པོ་སྲོང་བཙན་སྒམ་པོའི་རིང་ལ ཡབ་94

འབངས་ནྀ་འཁུས། ཡུམ་འབངས་ནྀ་ལོག གཉེན་ཞང་ཞུང་། མཛོ་སུམ་པ། ཉག་ཉྀ་དྭགས་པོ། རྐོང་པོ་མྱང་པོ་ཀུན་ཀྱང་ལོག ཡབ་གནམ་རྀ་སློན་མཚན་དུག་བོན་ཏེ་བཀྲོངས་སོ་ཞེས་གསལ་བར་་་་་་འཁོད་ཡོད།གནས་ཚུལ་དེ་ལྟ་བུའི་འོག་གནམ་རི་སྲོང་བཙན་གྱི་སྲས་སྲོང་བཙན་དགུང་ལོ་བཅུ་གསུམ་ལོན་པའི་ཚེ་བློན་ཆེན་མྱང་མང་བོ་རྗེ་ཞང་སྣང་དང་མགར་མང་ཞམ་སུམ་སྣང་། ཁྱུང་པོ་སྤུང་སད་ཟུ་ཙེ།དབས་དབྱི་ཚབ་ལ་སོགས་པས་ཞབས་ནས་བཏེགས་ཏེ་བཙན་པོའི་ཁྲི་ལ་མངའ་གསོལ་ཞིང་། དེ་ནས་བཟུང་བཙན་པོ་འདི་བས་ཞི་དྲག་གི་ཐབས་གང་རུང་ཞིག་ལ་བརྟེན་ནས་བྱང་ཤར་དུ་ཡོད་པའི་སུམ་པ་དང་འ་ཞ་སོགས་ཆབ་འབངས་སུ་བཅུག་པར་མ་ཟད། ཡབ་མེས་ཀྱི་དགོངས་གཞི་ལྟར་བོད་ཁམས་གཅིག་གྱུར་དང་འབངས་རྣམས་བདེ་བར་སྐྱོང་བའི་ཆེད་དུ་བོད་དབུས་འགྱུར་གྱི་ལྗོངས་འདིར་ཡུལ་གྱི་བཀོད་པ་དང་སའི་དཔྱད་པ་སོགས་ལ་བརྟག་དཔྱད་ཀྱིས་བློན་པོ་རྣམས་དང་བཀའ་གྲོས་ཐོག་ད་ལྟའི་ཕོ་བྲང་པོ་ཏ་ལ་ཆགས་ཡུལ་་་་དམར་པོ་རི་འདི་ཉིད་ས་དཔྱད་ཁྱད་དུ་འཕགས་པར་གཟིགས་ནས་95

དེར་ཕོ་བྲང་མཐོ་ལ་བཙན་པ་ཞིག་བཞེངས་ནས་བོད་ཡོངས་ལ་་་་་དབང་བསྒྱུར་བའི་མདུན་ས་ཆེན་པོ་འཛུགས་པར་མཛད་དོ།།དེ་ཡང་ཕོ་བྲང་བྱམས་པ་མི་འགྱུར་གླིང་ནི་བོད་རྒྱལ་གནམ་རི་སྲོང་བཙན་གྱིས་ཕྱག་བཏབ་ཅིང་སྲོང་བཙན་སྒམ་པོའི་འཁྲུངས་་་་ཡུལ་ཡིན་པ་ཙམ་དུ་མ་ཟད། གནམ་རི་སྲོང་བཙན་ནས་སྲོང་བཙན་སྒམ་པོའི་སྐུ་ཆེའི་སྟོད་བར་གྱི་ཆབ་སྲིད་རྟེན་གཞི་གཙོ་བོ་ཞིག་་་་་་་ཏུའང་གྱུར་ཡོད་པས། ཕོ་བྲང་དེའི་གནའ་ཤུལ་གྱི་ས་འོག་ནས་རྙེད་པའི་དངོས་རྫས་གང་ཞིག་ལའང་རིག་དངོས་ཀྱི་རིན་ཐང་ཆེན་པོ་་ལྡན་པ་ཞིག་ཡིན་ཙ་ན། དེ་ལས་རྙེད་པའི་རྡོར་བརྐོས་ཀྱི་མིག་མངས་རྩེ་གཞི་དེ་ཡང་ཤིན་ཏུ་རྩ་ཆེ་བའི་བཙན་པོའི་དུས་ཀྱི་ལོ་རྒྱུས་ཀྱི་་་་་དཔང་རྟགས་ཤིག་ཡིན་པར་སུས་ཀྱང་བསྙོན་དུ་མེད།དེས་ན་ཧོར་ཁང་བྱམས་པ་བསྟན་དར་ལགས་ནས་རྡོར་བརྐོས་ཀྱི་མིག་མངས་རྩེ་གཞི་དེའི་སྐོར་ཁུ་བོ་ང་ཕོད་ངག་དབང་འཇིགས་མེད་ལགས་ལ་བཀའ་འདྲི་ཞུས་པའི་ལན་དུ། ཕྱག་གསལ་གཅུང་ཉིད་སྤྱི་ལོ༡༩༩༩ལོར་རྒྱ་མར་ཕེབས་ཏེ་སྐབས་དེར་གནས་ནང་ཕོ་བྲང་བྱམས་པ་གླིང་གི་གནའ་ཤུལ་ནས་ཐོན་པའི་རྡོར་བརྐོས་མིག་་96

མངས་མིག་བཅུ་བདུན་བྱས་པ་ཞིག་གཟིགས་བྱུང་ནས་གོང་རིམ་ལ་སྙན་སེང་གིས་ད་ལྟ་རྡོར་བརྐོས་མིག་མངས་རྩེ་གཞི་དེ་བོད་ལྗོངས་རྟེན་མཛོད་ཁང་གིས་བདག་གཉེར་ཞིབ་འཇུག་བྱེད་མུས་ཡིན་པ་དེ་ནི་གནའ་རྫས་ཆུད་ཟོས་མ་སོང་བ་ཁྱེད་རང་ནས་བྱས་རྗེས་ཆེན་པོ་བཞག་གནང་འདུག ང་རང་ལ་མིག་མངས་མིག༡༧པ་དེ་བེད་སྤྱོད་དང་འབྱུང་ཁུངས་སྐོར་བཀའ་འདྲི་གནང་བ་དེ་ནི་འོས་ཤིང་འཚམ་པ་རེད་ལ། ང་རང་ལའང་གནད་དོན་དེ་འདྲ་ཞིག་འཕྲད་མྱོང་བ་སྟབས་བདེ་ཞིག་ཞུ་རྒྱུར། ང་རང་ཆུང་དུས་ལོ༢༧ནས་མདོ་སྤྱི་ཛ་སག་བླ་མ་ཐུབ་བསྟན་མཆོག་ལྡན་དང་། ཟུར་ཁང་ཟུར་པ་དབང་ཆེན་ཚེ་བརྟན་རྣམ་གཉིས་ཀྱིས་ལས་བྱ་མདོ་སྨད་ཕོགས་ཁང་ལོ་བཞི་བྱེད་རིང་སྡེ་དགེ་ཕྱི་འབྲོག་དང་། རི་བོ་ཆེ་ཆོས་གླིང་འབྲོག་པ་གཉིས་ཤར་ནུབ་ས་འདྲེས་ཡིན་པས་རྩྭ་རའི་སྐོར་རྩོད་གླེང་གིས་མི་བསད་འཁྲུག་རྐྱེན་བྱུང་བར་མདོ་སྤྱི་ཛ་སག་རྣམ་གཉིས་ཀྱི་བཀའ་་བཞིན་ང་རང་གྱོད་གཞི་ཐག་གཅོད་བྱེད་པར་ས་གནས་སུ་བསྐྱོད་་སྐབས་རྩོད་གླེང་ཧ་ཅང་ཆེ་ཞིང་། ཕྱོགས་གཉིས་ཀའི་བར་གནས་བརྩི་འཇོག་བྱེད་པའི་བླ་མ་མཚན་ལྡན་ཞིག་ནས་གསུང་དོན་སྡེ་དགེ་97

ཕྱི་འབྲོག་དང་། རི་བོ་ཆེ་ཆོས་གླིང་གཉིས་ཀྱི་ས་མཚམས་དེར་རྡོ་ཕ་བོང་ཆེན་པོ་ཞིག་ཡོད་པ་དེའི་སྟེང་དུ་སྔ་རབས་གླིང་རྗེ་གེ་སར་རྒྱལ་པོ་དང་། འབྲུག་མོ་གཉིས་སྤྲོ་འཆམ་ལ་ཕེབས་དུས་མིག་མངས་སྐྱོན་སའི་འཁྲབ་གཞི་ཆེད་བརྐོས་ཤིག་ཡོད་པ་དེ་འབྲོག་པ་ཁག་གཉིས་ཀྱི་ས་མཚམས་ཡིན་པ་སྔར་ནས་བཤད་སྲོལ་ཡོད་ལུགས་གསུང་དོན་་་ལྟར། ཕན་ཚུན་གཉིས་ཀྱི་འཐུས་མི་ཁྲིད་དེ་ང་རང་ས་གནས་དེ་གར་ལྟ་ཞིབ་ཏུ་ཆེད་བསྐྱོད་སྐབས། རྡོ་ཕ་བོང་གྲུ་བཞིའི་འདྲ་གཟུགས་ཀྱི་སྟེང་དུ་མིག་མངས་འཁྲབ་གཞི་མིག་བཅུ་བདུན་བྱས་པ་ཧ་ཅང་་་་་གསལ་བོ་བརྐོས་འདུག་པས་སྔ་རབས་ནས་བོད་ལ་མིག་མངས་མིག་བཅུ་བདུན་བྱས་པ་དར་སྲོལ་ཡོད་པའི་ར་འཕྲོད་གསལ་རྗེན་འདུག་ཁར། ང་རང་ལོ་ནཉྀནིབར་ནས་མིག་མངས་རྩེད་ཀྱི་ཡོད་པས་འབྲེལ་ཡོད་སྐུ་དྲག་དང་། སྐབས་དེ་དུས་ལྷ་སའི་བར་སྐོར་ནང་མིག་མངས་མཁས་གྲགས་ཡོད་པའི་ཁ་ཆེ་ཚོང་པ་ཁ་ཤས་དང་། རྒྱ་རིགས་དང་ཧུའེ་རིགས་ཁ་ཤས་ཡོད་པ་མཉམ་དུ་མིག་མངས་རོལ་་རྩེད་བྱེད་མྱོང་བས་སྐབས་དེ་དུས་མིག་མངས་མིག༡༧བྱས་པ་ཁོ་ན་རེད། ད་ལྟའི་མིག༡༩བྱས་པ་བོད་ཞི་བས་བཅིངས་འགྲོལ་བྱུང་98

རྗེས་དར་བ་ལས་དེ་སྔོན་མཐོང་ཐོས་མེད་ངེས་བཅས་དགྲོ།ངས་་་་་་འཇགས་འདི་གར་གསུང་འོས་རིགས་སྔར་བཞིན་ལྷུག་སྩོལ་ཡོད་པ་ཞུ་ཞེས་སོགས་གསལ།གོང་གསལ་འཕྲིན་ཡིག་གི་བརྗོད་དོན་དང་མཐུན་པའི་དཔྱད་གཞིའི་ཡིག་ཆ་འགའ་ཞིག་ཡོད་པ་དེ་དག་གི་བརྗོད་དོན་དག་ཀྱང་མདོར་བསྡུས་ཀྱི་ཚུལ་དུ་བརྗོད་ན།༡ ཡན་ཀྲིན་ཀྲུང་གིས་བརྩམས་པའི〈དཀར་ནག་གི་འཇིག་རྟེན〉ཞེས་པའི་ནང་བོན་དཔེ་ལས་དྲངས་པའི་གཏམ་རྒྱུད་དུམ་བུ་ཞིག་སྟེ། སྔོན་སངས་རྒྱས་ཆོས་ལུགས་བོད་ལ་མ་དར་བའི་གོང་གི་དུས་གཅིག་ན། བྱིས་པ་ཞིག་གི་ཕ་ནི་ཕ་རོལ་དགྲ་བོས་ལྔ་བའི་ལམ་དུ་བཏང་། ནམ་ཞིག་གི་ཚེ་བུ་དེ་ཉིད་ནར་སོན་རྗེས་ཕ་ཡི་དགྲ་ཤ་བུས་ལེན་པར་འདོད། འོན་ཀྱང་དུས་ལ་བབ་མིན་མིག་མངས་བརྩེས་ནས་བརྟགས་པས་རྒྱལ་བ་ལྟར་དགྲ་ཤ་ལག་ཏུ་ལོན་ཐུབ་པ་བྱུང་ཞེས་འཁོད།༢ སྐུ་ཞབས་ཕེ་རིན་པ་རན་གྱིས་བརྩམས་པའི〈འཛམ་གླིང་ཡང་རྩེའི་མིག་མངས〉ཞེས་པའི་རྩོམ་ཡིག་ནང་རྒྱལ་དབང་སྐུ་ཕྲེང་99

ལྔ་བ་དགོངས་པ་ཆོས་དབྱིངས་སུ་ཐིམ་རྗེས། སྡེ་སྲིད་སངས་རྒྱས་རྒྱ་མཚོ་དང་ལྷ་བཟང་ཧན་གཉིས་བར་གྱི་དབང་ཆའི་འགལ་ཟླ་ཇེ་ཆེར་སོང་ཡང་་། ཕན་ཚུན་གཉིས་ཀའི་དམག་ཤུགས་དོ་མཉམ་དུ་གནས་སྟབས། དྲག་ཤུགས་ལ་བརྟེན་པ་ཙམ་གྱིས་རང་གཞན་གཉིས་ཀ་འཕུང་རྒྱུ་ལས་གཞན་ཡོང་རྒྱུ་གང་ཡང་མེད་པ་ཕྱོགས་གཉིས་ཀས་་ཤེས་ཀྱི་ཡོད་པར་བརྟེན། ཞི་བའི་ལམ་ནས་མིག་མངས་འགྲན་ཏེ་རྒྱལ་ཕམ་ཐག་གཅོད་རྒྱུར་ཕན་ཚུན་གཉིས་ཀ་མོས་མཐུན་ནས་མིག་མངས་ལན་གསུམ་འགྲན་པས་སངས་རྒྱས་རྒྱ་མཚོར་ཕམ་ཁ་ཕོག་་་པར་མ་ཟད། མཐར༡༧༠༥ལོར་ལྷ་བཟང་ཧན་གྱིས་སྡེ་སྲིད་སངས་རྒྱས་རྒྱ་མཚོ་བགྲོངས་པ་སོགས་ཀྱི་དོན་རྐྱེན་བྱུང་སྟབས། ཕྱིས་བོད་པ་རྣམས་ཀྱིས་མིག་མངས་ནི་བཀྲ་མི་ཤིས་པའི་དངོས་པོ་ཞིག་ཏུ་་་་བརྩིས་ནས་རྩེ་བ་ལ་འཛེམས་པའི་ཉེར་ལེན་ལ་བརྟེན་ནས་དེའི་རྩེ་ལུགས་ཀྱང་ཉམས་དམས་སུ་ཕྱིན་པའི་སྐོར་དང་། དེ་བཞིན་སྤྱི་ལོ་༡༩༥༩ལོའི་ཟླ༤པའི་ཚེས༢ཉིན་འབྲས་ལྗོངས་རྒྱལ་བུ་དང་ཉི་ཧོང་གི་མིག་མངས་ཆེད་ལས་པའི་བར་མིག་མངས་མིག17྾17བྱསཔ་དེ་ཉིད་འགྲན་སྡུར་བྱས་ཚུལ་འཁོད་པ་དང་སྦྲགས་ཕྱོགས་གཉིས་་་100

ཀས་གཡུལ་གྲ་ཇི་ལྟར་བསྒྲིགས་ཚུལ་གྱི་དཔེ་རིས་ཀྱང་གསལ་བར་་བཀོད་ཡོད།༣ 〈 ཀྲུང་གོའི་མིག་མངས〉ཞེས་པའི་དུས་དེབ་ཀྱི་རྩོམ་སྒྲིག་་པ་ཁྲེང་ཞའོ་ལིའུ་ཡིས་ཀྱང་དུས་རབས་གཅིག་ཙམ་གྱི་ནང་ཚུན་དུ།བོད་ཀྱི་མིག་མངས་ལ་གཞི་རྩའི་འགྱུར་ལྡོག་གང་ཡང་བྱུང་མེད་་་་་ཅིང་། བོད་དུ་རྙེད་པའི་སྔ་དུས་ཀྱི་མིག་མངས་ཕལ་ཆེར་གནའ་རབས་ཀྱི་སྐྱེ་བོ་རྣམས་ཀྱིས་བྲག་རྡོའི་ཐོག་ཏུ་བརྐོས་པའི་མིག17྾17བྱས་པ་ཞེ་གཅིག་ཡིན་ཅིང་། དེང་དུས་སུའང་སི་ཁྲོན་དང་མཚོ་སྔོན་གྱི་རྒྱ་ཆེའི་བོད་རིགས་ས་ཁུལ་དུ་རིག་རྒྱུ་ཡོད་པར་མ་ཟད། ས་གནས་དེ་གའི་དམངས་ཁྲོད་དུའང་མིག་མངས་དང་འབྲེལ་བའི་་་་གཏམ་རྒྱུད་འགའ་ཞིག་ཤོད་རྒྱུ་ཡོད་ལ། འབྲོག་པ་ཚོས་ནི་ས་གནས་དེ་གར་གནས་པའི་མིག་མངས་ནི་ལོ་ངོ་སྟོང་ཕྲག་ཙམ་གྱི་གོང་དུ་་་བྱོན་པའི་བོད་རིགས་ཀྱི་དཔའ་བོ་གླིང་རྗེ་གེ་སར་རྒྱལ་པོ་བརྩེས་་་་མྱོང་བ་ཞིག་ཡིན་པར་བརྗོད་སྲོལ་ཡོད་ལུགས་བསྟན་འདུགདེ་ཡང་གོང་གསལ་གྱི་དཔྱད་གཞི་དག་ལས་ང་ཚོས་ངེས་ཤེས་གསལ་བོ་ཞིག་རྙེད་ཐུབ་པ་ནི། རང་ཅག་བོད་ལ་དུས་སྔ་མོ་ཞིག་101

ནས་མིག་མངས་མིག17྾17བྱས་པ་དེ་རིགས་རྩེ་རྒྱུ་ཡོད་པར་མ་་་ཟད། ཕྱིས་འབྲས་ལྗོངས་སོགས་ཉེ་འཁོར་གྱི་ཡུལ་གྲུ་དེ་རིགས་ལ་མཆེད་དེ་དར་ཁྱབ་སོང་བ་ལ་སོགས་པ་ནི་ལོ་རྒྱུས་ཀྱི་གནས་ཚུལ་་་དངོས་སོ།།དེ་བཞིན་མིག་མངས་ཞེས་པའི་ཐ་སྙད་སྐོར་ལ་དཔྱད་ནའང་།དེ་ནི་མ་མཐར་མི་ལོ་ཆིག་སྟོང་བཞི་བརྒྱ་ལྷག་ཙམ་གྱི་གོང་ནས་བེད་སྤྱོད་བྱེད་པའི་ཐ་སྙད་ཅིག་ཡིན་ནའང་། ཕྱིས་ལོ་རྒྱུས་འཕེལ་རིམ་གྱི་ནང་སྐད་གདངས་ལ་འཕོ་འགྱུར་ཕྱིན་པའི་དབང་གིས་ཡི་གེའི་་་་་་གཟུགས་ལའང་འགྱུར་བ་ཅུང་ཟད་བྱུང་བ་སྟེ། དཔེར་ན་སྔར་གྱི་ཏུན་ཧོང་ཡིག་ཆའི་ནང་མྱིག་མངས་ཞེས་བྱུང་ཡང་། ཕྱིས་མིག་མངས་སམ་མིག་མང་དུ་འགྱུར་བ་ཚང་མས་མཐོང་གསལ་ལྟར་ཡིན་ཞིང་། མྱིག་མངས་སམ་མིག་མངས་ཞེས་པའང་གཞི་རྩ་རྩེ་གཞིའི་སྒོ་ནས་ཐོགས་པའི་ཐ་སྙད་ཅིག་ཡིན་པ་ལ་ཐེ་ཚོམ་བྱ་དགོས་མེད་་་་་་་ནའང་། མིག་ཅེས་པ་རྩེ་གཞིའི་སྟེང་གི་རེའུ་མིག་དང་། མངས་ཞེས་པ་རྩེ་གཞིའི་སྟེང་དུ་མིག་གང་ཙམ་མང་བ་དེ་ཙམ་གྱིས་རྡེའུ་ཡང་་་མངས་དགོས་པས་བརྩེ་བྱའི་རྩེ་གཞི་དང་རྩེ་བྱེད་རྡེའུ་གཉིས་ཀའི་སྒོ་102

ནས་ཐོགས་པར་བྱས་ན་དོན་དངོས་དང་མཐུན་ཆེ་བར་སྙམ་མོ། །འོན་ཀྱང་ལ་ལས་མིག་མངས་ཞེས་པའི་བོད་ཡིག་གི་དག་ཆར་བསམ་གཞིགས་ཡེ་ནས་མ་བྱས་པར་མིག་དམག་ཅེས་དབང་བོ་མིག་ལ་་་་་བརྟེན་ནས་དམག་རྒྱག་པར་ངོས་འཛིན་བྱས་པ་དེ་ནི་ལྟ་རྒྱ་ཐོས་རྒྱ་ཆུང་བའི་སྐྱོན་ཁོ་ནར་ཟད་དོ།།གཞན་ཡང་བོད་ཀྱི་མིག་མངས་ལ་སོ་སོའི་ཁྱད་ཆོས་ལྡན་པའི་བརྡ་ཆད་འགའ་ཞིག་ཀྱང་བྱུང་བ་སྟེ། མིག་མངས་ཀྱི་རྩེ་གཞིའི་ཟུར་བཞི་ལ་རྩེ་བཞི་དང་། མིག་མངས་དངོས་གཞི་མགོ་མ་ཚུགས་སྔོན་ལ་ཕྱོགས་སོ་སོ་ནས་ས་མཚམས་དབྱེ་འབྱེད་ཀྱི་བྱེད་ནུས་ལྡན་པའི་རྡེའུ་དྲུག་རེ་བཙུགས་པ་ལ་སྤོ་ཞེས་དང་། རྩེ་གཞིའི་དཀྱིལ་དབུས་སུ་གནས་པའི་ལྟེ་བའི་མིག་ལ་གུང་ཞེས་དང་། རྡེའུ་རྣམས་རྩེ་གཞིའི་མིག་གི་སྟེང་དུ་བརྒྱག་པ་ལ་ཇུ་རྒྱག་པ་ཞེས་སོགས་མང་དུ་ཡོད་་་་་་ཅིང་། དེ་དག་ནི་བརྡ་གསར་རྙིང་ངམ་ཡུལ་སྐད་ཀྱི་ཁྱད་པར་དབང་གིས་སྐྱེ་བོ་སོ་སོར་གོ་བདེ་མི་བདེ་སྣ་ཚོགས་འབྱུང་སྲིད་ཀྱང་བོད་ཀྱི་ཐ་སྙད་ཅིག་ཡིན་པ་ལ་སུས་ཀྱང་བསྙོན་དུ་མེད།གཞན་ཡང་མིག་མངས་རྩེ་ལུགས་ཀྱི་གོམས་གཤིས་ཐད་སྐུ་་་་་་103

ཞབས་དོམ་པོ་བ་ཐུབ་བསྟན་རྒྱལ་མཚན་ལགས་དང་གོ་བསྡུར་་་་་་བགྱིས་པ་བརྒྱུད་གསལ་ཁ་བྱུང་བར་གཞིགས་ན། བོད་ལ་ཡུལ་གྲུ་གཞན་དང་ཐུན་མོང་མ་ཡིན་པའི་གོམས་སྲོལ་འགའ་ཞིག་ཡོད་པ་སྟེ།ཐོག་མར་རྡེའུ་དཀར་ནག་གཉིས་སོ་སོ་ནས་རྩེ་གཞིའི་རྩེ་གཉིས་རེ་བཟུང་བ་དང་སྦྲགས་ཐིག་གསུམ་པའི་མཐའ་སྐོར་དུ་སྤོ་ཞེས་རྡེའུ་ཆེ་བ་དྲུག་རེ་འཛུགས་དགོས་པ་ཡིན་ལ། དེ་ནས་རེས་མོས་བྱས་ཏེ་ཇུ་བརྒྱག་དགོས་པ་དང་། དེ་ཡང་ཕན་ཚུན་གཉིས་ཀ་རིག་སྟོབས་དོ་མཉམ་མིན་ན་ཞན་པ་དེས་བརྒྱ་ཆག་སོགས་རྡེའུ་གྲངས་མང་ཉུང་སྣ་ཚོགས་ཀྱི་ཆག་ཡང་ཞུ་སྲོལ་ཡོད་ལ། དོ་མཉམ་ཡིན་ཚེ་སྔ་གཞུག་ཤན་འབྱེད་དགོས་ཤིང་། དེ་ཡང་ཤན་འབྱེད་སྐབས་རྡེའུ་དཀར་ནག་གཉིས་རྩེ་གཞིའམ་རྩེ་སྟན་གྱི་སྟེང་དུ་རྩེས་ཏེ་ཁ་སྦུབ་པ་གང་ཡིན་་་སྔོན་ལ་རྩེ་དགོས་པ་ཡིན་ལ། སྔོན་ལ་རྩེ་མཁན་གང་ཡིན་པ་དེར་མ་མཐར་ཡང་རྡེའུ་ཕྱེད་ཀ་གཅིག་འཐོབ་པར་ངེས་ཏེ། དེའི་རྒྱུ་མཚན་ཡང་མིག་མངས་མིག17྾17བྱས་པ་དེར་ཁྱོན་མིག289ཡོདལ།མིག289ལ་གཞིགས་པས་རྡེའུ་ཡང289དགོས་པ་ཡིན་ན། ཁ་གཏད་སོ་སོར་རྡེའུ144 5དབང་བས། མཐར་དེའུ་ཕྱེད་ཀ་གཅིག་ཡེ་ནས་104

གནས་ཐབས་མེད་པར་བརྟེན། དེའུ145འཐོབ་མཁན་དེར་དོན་དངོས་སུ་ཕ་རོལ་གྱི་རྡེའུ་ཕྱེད་ཀ་གཅིག་ལས་ཐོབ་མེད་པ་ལྟ་བུ་ཡིན་པས་སོ། །དེ་ནས་དངོས་སུ་ཇུ་རྒྱག་པའི་ལམ་ལ་འཇུག་དགོས་པ་དང་།ཇུ་རྒྱག་སྲོལ་ལ་ཡང་ཁྱད་ཆོས་ལྟ་བུར་རྩེ་གཞིའི་རྩེ་མཚམས་སུ་རྡེའུ་དྲུག་གིས་མིག་གཉིས་ཆགས་པར་བྱེད་པ་དེར་རྩེ་ལ་ཉ་མོ་དྲུག་ཆགས་དང་། མཐའ་ལྕགས་ཀྱི་མཚམས་སུ་རྡེའུ་བརྒྱད་ཀྱིས་མིག་གཉིས་ཆགས་པར་བྱེད་པ་དེར་མདའ་ལ་ཤྭ་བ་བརྒྱད་ཆགས་དང་།གནས་གང་རུང་ཞིག་ཏུ་རྡེའུ་ཉིས་གཤིབས་སུ་གནས་པ་དེར་མིག་་མངས་དེའུ་ཉིས་གཤིབས་ལ། །གླང་ཆེན་དར་མའི་སྲོག་སྐར་གནས། །ཞེས་པ་སོགས་ཡོད་པ་ཙམ་དུ་མ་ཟད། སྤྱིར་བཏང་གི་ཇུ་ལ་རྩེ་ཇུའམ་ལྟག་ཇུ་དང་། སྤྱི་ཇུའམ་དཀྱིལ་ཇུ། ཨམ་ཇུ། ཨོག་ཇུ་སོགས་ཡོད་ལ། ཇུ་སྐྱེན་པའི་རིགས་ལ་རྒྱང་ཇུ་དང་ཇུ་ངན་པའི་རིགས་ལ་བོང་ཇུ་ཞེས་པ་སོགས་ཀྱང་ཡོད་པར་མ་ཟད། ཐིག་གི་སྟེང་དུ་བསམ་མནོ་གཏོང་རྒྱུར་རྡེའུ་གཅིག་ཁ་བསླངས་ནས་བཞག་པ་་་དེར་བསམ་རྡོ་ཞེས་པ་སོགས་མང་བས་ཞིབ་པར་ལག་ལེན་དངོས་་ལས་ཤེས་པར་བྱ་རྒྱུ་གལ་ཆེ་ཞིང་། རྒྱལ་ཕམ་བརྩི་བའི་ལམ་སྲོལ་105

ལ་ཡང་དམིགས་བསལ་ཁྱད་ཆོས་འགའ་ཞིག་མཆིས་པ་སྟེ། དཔེར་ན། ཕ་རོལ་པོའི་ལྡེའུ་དཀྱིལ་དུ་རང་གི་དེའུའི་གཅིག་ཤི་ན་དེར་ཨ་ཡའོ་བཏོན་པ་ཟེར་ཞིང་དེ་ལན་དེར་འཇལ་བྱ་མི་ཆོག་པས་ལན་་་་གཅིག་ས་ཆ་གཞན་དུ་ཇུ་རྒྱག་པར་འགྲོ་དགོས་པ་དང་། མིག་མངས་རྩེ་མུར་རང་ཉིད་ཕམ་བཟོ་ཡོད་ཚེ་མིག་མངས་བྱ་བ་ངན་་་་པས་འཕྲོ་ལ་ཞོག་ཅེས་སྟབས་བསྟུན་གཡོ་ཐབས་ཀྱིས་ཕ་རོལ་པོ་ས་ཆ་གཞན་དུ་ཁྲིད་དེ་ཉེན་ཁ་ལས་གཡོལ་ཐབས་བྱེད་པ། ས་ཆ་དེར་རྒྱག་ཡུལ་མེད་ཚེ་ཕན་ཚུན་གཉིས་ཀ་མཉམ་ཆགས་ལ་འཇོག་སྲོལ་་ཡོད་པ་བཅས། མིག་མངས་གཅད་དང་གཅོད་པ་མཁས། །གཅད་གཅོད་མང་ན་རང་ཉིད་འཕུང་། །ཞེས་པ་ལྟར། གལ་ཏེ་རང་སྐལ་གྱི་རྩེ་མོ་གཉིས་པོ་དང་སྤྱི་ལ་དབང་བའི་གུང་གཅིག་པུ་དེ་ཕ་རོལ་པོར་ཤོར་ན་རྩེ་བཅད་གུང་བཅད་ཅེས་ཁྱོན་རྡེའུ་གྲངས25ཤོར་བར་བརྩི་སྲོལ་ཡོད་པ་ལྟ་བུ་མང་ངོ་། །དེ་བཞིན་བོད་ཀྱི་ས་ཆ་ལ་ལར་མིག་མངས་རྩེ་སྐབས་ཕྱོགས་གཉིས་ཀ་ནས་བབས་བསྟུན་་་གྱིས་ཁ་ཤགས་རྒྱག་པའི་སྲོལ་ཡང་ཡོད་པར་གྲགས་ལ། ཁ་ཤགས་ཀྱི་བརྗོད་བྱའང་རྡེའུ་རྣམས་གཅན་གཟན་དང་འདབ་ཆགས་སོགས་ལ་106

དཔེ་སྦྱར་ནས་གདུལ་བྱ་འདུལ་བྱེད་ཀྱི་སྒོ་ནས་དཔའ་གཏམ་ཤོད་པ་ལྟ་བུར་སོང་གཤིས། དེས་ཐད་ཀར་མིག་མངས་རྩེ་རྩལ་ལ་ཤུགས་རྐྱེན་གང་ཡང་མི་ཐེབས་ནའང་། དེའི་ཐོག་ནས་མིག་མངས་འདི་བཞིན་ཤོ་དང་འདྲ་བར་བོད་མི་རིགས་ཀྱི་ཐུན་མིན་ཁྱད་ཆོས་ལྡན་པའི་རྩེད་རིགས་ཤིག་ཡིན་པ་ར་སྤྲོད་བྱེད་ཐུབ་བོ།།དེ་ཡང་བརྒྱ་བཤད་བརྒྱ་ལ་བཤད་ཀྱང་ཡོས་ལ་འབབ་རྒྱུ་རྩམ་པ་ཞེས་པའི་དཔེ་ལྟར་མཇུག་སྡོམ་ལམ་ཙམ་བྱས་ན། མིག་མངས་འདི་བཞིན་གནའ་ནས་ད་བར་གངས་རིའི་ར་བས་ཡོངས་སུ་བསྐོར་བའི་མཐོ་སྒང་གི་ས་གཞི་འདིར་དམིགས་བསལ་གྱི་ལུས་ཁམས་ཀྱི་་ཁྱད་ནུས་དང་ཐུན་མིན་གྱི་བློ་རིག་ལ་བརྟེན་ནས་འཚོ་སྡོད་བྱེད་་་་པའི་བོད་མི་རིགས་ཀྱིས་དགའ་བོ་བྱ་བའི་རྩེད་མོའི་རྣམ་གྲངས་ཤིག་ཡིན་པར་མ་ཟད། དམངས་ཁྲོད་ཁ་རྒྱུན་དུ་ཡང་མིག་མངས་རྡེའུ་ནི་གཡོ་སྒྱུ་ཆེ་ཞེས་མིག་མངས་ནི་ཧ་ཅང་རྟོགས་པར་དཀའ་བའི་ཚད་དུ་ངོས་འཛིན་པ་ལྟར། དེའི་ཤེས་བྱའི་རྣམ་གྲངས་དེ་དག་ཀྱང་གློ་བུར་དུ་གྲུབ་པ་ཞིག་མིན་པར་རྩིས་དང་རིག་པ་ལ་བརྟེན་ནས་རིམ་གྱིས་བྱུང་བ་ཞིག་ཡིན་ན། བོད་ཀྱི་རིག་གནས་ཀྱི་ཐོག་མའི་གཞི་རྩ་107

ཡང་ས་སྐྱེས་རྡོ་སྐྱེས་ཀྱི་བོན་གྱི་རིག་གནས་ལ་ཐུག་ཡོད་པ་ལྟར།མིག་མངས་ཀྱི་ལོ་རྒྱུས་རིང་ཚད་དང་དམངས་ཁྲོད་དུ་དར་བའི་མིག་་་་་མངས་སྐོར་གྱི་ངག་རྒྱུན་གང་ལ་བལྟས་ནའང་། དེ་ནི་བོན་གྱི་རིག་གནས་དང་འབྲེལ་ནས་བྱུང་བ་ཞིག་ཡིན་པར་གོར་མ་ཆག་པས། དེ་སྐོར་ཞིབ་འཇུག་དཔྱིས་ཕྱིན་པ་ཞིག་བྱེད་ཐུབ་ན། བོད་ཀྱི་ཤེས་རིག་སྤྱིའི་ཞིབ་འཇུག་གི་བྱ་གཞག་འཐུས་སྒོ་ཚང་ཞིང་གོང་དུ་འཕེལ་རྒྱུར་ཕན་རླབས་ཆེན་པོ་ཡོང་ངེས་པས། ད་ལམ་ཁོ་བོས་ཀྱང་སྔར་ཆོས་རྒྱལ་སྲོང་བཙན་སྒམ་པོ་འཁྲུངས་སའི་ཕོ་བྲང་བྱམས་པ་མི་འགྱུར་་གླིང་གི་གནའ་ཤུལ་ནས་རྙེད་སོན་བྱུང་བའི་རྡོར་བརྐོས་ཀྱི་མིག་་་་་མངས་རྩེ་གཞི་དེར་ཞིབ་འཇུག་བགྱིས་པའི་དཔྱད་རྩོམ་འདི་བྲིས་པ་ལགས་ཤིང་། དེའི་ཉིང་དགོས་ཀྱང་དེང་ཏང་དང་སྲིད་གཞུང་ནས་མི་རིགས་ཀྱི་རིག་དངོས་གནའ་ཤུལ་སྲུང་སྐྱོབ་ཀྱི་སྲིད་ཇུས་དང་་་་་ཐབས་ཤེས་རབ་དང་རིམ་པ་བཏོན་ནའང་། ས་གནས་དངོས་ཐོག་ཏུ་ཕྱི་ནང་གི་རྒྱུ་རྐྱེན་རི།ང་རུང་ཞིག་གི་དབང་གིས་ལག་ལེན་དོན་་་འཁྲོལ་དཔྱིས་ཕྱིན་པ་ཞིག་ཡོང་དཀའ་བར་བརྟེན། རིག་དངོས་རྐུ་འཚོང་དང་གནའ་ཤུལ་མེག་མེད་དུ་འགྲོ་བའི་གནས་ཚུལ་ཡང་ཐོན་108

དང་ཐོན་མུས་ཡིན་སྟབས། རིམ་པ་སོ་སོའི་དོ་དམ་ལས་བྱེད་པ་རྣམས་ཀྱིས་གཅིག་ནས་ཏང་དང་སྲིད་གཞུང་གི་རེ་བ་ཆུད་ཟོས་སུ་མི་འགྲོ་བ་དང་།གཉིས་ནས་ཕ་མེས་ཀྱིས་བཞག་པའི་རྩ་ཆེའི་ནོར་བུ་བོར་བརླག་ཏུ་མི་འགྲོ་བ། གསུམ་ནས་རང་ཉིད་ཀྱི་ལྟོ་ཕོགས་དང་རྒྱུ་དག་ལ་འགན་འཁྱེར་བ་བཅས་ཀྱི་སྒོ་ནས་ས་གནས་ཀྱི་མེ་མདའ་་་་འབེན་ལ་ཕོག་པར་བྱས་ཏེ། རིག་དངོས་སྣེ་གཅིག་དང་། གནའ་ཤུལ་ཁང་མིག་གཅིག་ཙམ་ཡང་བོར་བརླག་འཐོར་སྐྱོན་སྤུ་ཙམ་མེད་པར་སྲུང་སྐྱོབ་དོ་དམ་ཚགས་ཚུད་པོ་ཞིག་ཡོང་རྒྱུར་སྐུལ་འདེད་ཀྱི་ནུས་པ་ཐོན་ཐུབ་པར་བསམས་ཏེ། ཉེ་ལམ་བདག་མེད་དུ་ལུས་པའི་སྔར་ཆོས་རྒྱལ་སྲོང་བཙན་སྒམ་པོ་འཁྲུངས་སའི་ཕོ་བྲང་བྱམས་པ་མི་་་་་འགྱུར་གླིང་གི་གནའ་ཤུལ་གྱི་ས་འོག་ནས་རྙེད་སོན་བྱུང་བའི་རྣོར་བརྐོས་ཀྱི་མིག་མངས་རྩེ་གཞི་འདི་ལྟ་བུའི་རིག་དངོས་སྣེ་གཅིག་པུ་དེ་ཙམ་ལ་ཡང་བོད་ཀྱི་ཆོས་དང་རིག་གནས་ཀྱི་ལོ་རྒྱུས་ལ་ཞིབ་་་་་་འཇུག་གི་རིན་ཐང་ཅི་འདྲ་ལྡན་མིན་གསལ་བཤད་བྱེད་པ་ཞིག་ཡིན་པས། དེས་ཀྱང་བོད་ཀྱི་རིག་གནས་ཉམས་པ་སོར་ཆུད་དང་། མི་ཉམས་གོང་འཕེལ། གསར་གཏོད་ཡར་འཕེལ་བཅས་ཡོང་རྒྱུར་ཕན་109

ནུས་ཏིལ་འབྲུ་ཙམ་ཞིག་ཐོན་ཐུབ་པ་བྱུང་ན། ངལ་བ་ཆུང་ངུ་ལའང་འབྲས་བུ་ཆེན་པོ་ཞིག་ཐོབ་སོང་སྙམ་སྟེ་ངོས་ཀྱི་ལག་ཏུ་འཆང་བའི་རྒྱ་སྒྱུག་དཀར་པོའི་བློ་ཁ་ཡང་དེ་གས་རྫོགས་ངེས་ལགས་སོ།།དཔྱད་གཞིའི་ཡིག་རིགས།༡ ཆབ་སྤེལ་ཚེ་བརྟན་ཕུན་ཚོགས་དང་ནོར་བྲང་ཨོ་རྒྱན་གྱིས་རྩོམ་སྒྲིག་བྱས་ཤིང་བོད་ལྗོངས་བོད་ཡིག་དཔེ་རྙིང་དཔེ་སྐྲུན་ཁང་་ནས1990ལོར་པར་དུ་བསྐྲུན་པའི〈བོད་ཀྱི་ལོ་རྒྱུས་རགས་རིམ་་་་་གཡུ་ཡི་ཕྲེང་བ〉(སྟོད་ཆ)ཞེས་པའི་བོད་ཡིག་པར་གཞི།༢ ནམ་མཁའི་ནོར་བུས་བརྩམས་ཤིང་ཀྲུང་གོའི་བོད་ཀྱི་ཤེས་རིག་དཔེ་སྐྲུན་ཁང་ནས1996ལོའི་ཟླ5པར་པར་དུ་བསྐྲུན་པའི་་་་〈ཞང་བོད་ལོ་རྒྱུས་ཏི་སེའི་འོད〉ཅེས་པའི་བོད་ཡིག་པར་གཞི།༣ ཨ་རིའི་མིག་མངས་ཞིབ་འཇུག་པ་ཕི་ཐཱ་ཤེའུ་ཐར་གྱིས་་་་་བརྩམས་ཤིང་བསོད་ནམས་ཆོས་རྒྱལ་གྱིས་རྩོམ་སྒྱུར་བྱས་ཏེ〈བོད་ལྗོངས་སློབ་ཆེའི་རིག་དེབ〉(1994ལོའི་དུས་དེབ་གཉིས་པ)ཐོག་་་་བཀོད་པའི〈བོད་ཀྱི་མིག་མངས་ལ་དཔྱད་པ〉ཞེས་པའི་རྩོམ་ཡིག110

༤ ཨ་རིའི་མིག་མངས་ཞིབ་འཇུག་པ་ཕེ་རིན་པ་རན་གྱིས་་་་་བརྩམས་ཤིང་བསོད་ནམས་ཆོས་རྒྱལ་གྱིས་བསྒྱུར་ཏེ〈བོད་ལྗོངས་་ཞིབ་འཇུག〉(1994ལོའི་རྒྱ་ཡིག་དུས་དེབ)དེབ་གསུམ་པའི་ཐོག་་་་བཀོད་པའི〈འཛམ་གླིང་ཡང་རྩེའི་མིག་མངས〉ཞེས་པའི་རྩོམ་ཡིག༥ 〈ཏུན་ཧོང་ནས་ཐོན་པའི་བོད་ཀྱི་ལོ་རྒྱུས་ཡིག་ཆ་ཕྱོགས་་་སྒྲིག〉སོགས་ཡོད། ་ ་111

འགྱིག་གི་རྣམ་གཞག་དང་དེའི་ཁྱད་ཆོས་མདོར་བསྡུས།ཏིང་འཛིན་བཀྲ་ཤིས།སྤྱིར་ན་འགྱིག་ནི་བོད་ཡོངས་ལ་དར་ཁྱབ་ཡོད་པའི་སྲོལ་རྒྱུན་གྱི་རྩེད་མོའི་བྱེ་བྲག་ཅིག་ཡིན་པ་དང་། ཁྱད་པར་དུ་མདོ་སྨད་དང་ཁམས་ཕྱོགས་སུ་དར་ཁྱབ་ཤིན་ཏུ་ཆེ། རྩེ་སྟངས་མང་ཞིང་འཕེལ་ལ།མང་ཚོགས་ཀྱིས་དགའ་ཞེན་བྱེད་པ། བོད་ཀྱི་རིག་གནས་ཀྱི་ཁྱད་ཆོས་མངོན་པར་གསལ་བའི་རྩེད་མོ་ཞིག་ཡིན་པས། རོང་འབྲོག་ས་ཁུལ་གྱི་རྒྱ་ཆེ་མང་ཚོགས་ཀྱིས་གུང་གསེང་སྐབས་དང་ལས་ཞོར་ངལ་གསོ་བྱེད་སྐབས་རྒན་དར་གཞོན་གསུམ་མཉམ་དུ་ཚོགས་ཏེ་འགྱིག་གདན་དང་འགྱིག་རྡེའུ་གང་འཛོམས་བཙལ་ནས་འགྱིག་གི་རྩེད་མོ་ལ་རོལ་བར་བྱེད། དེ་བས་འགྱིག་ནི་བོད་ཀྱི་སྤྱི་ཚོགས་འཚོ་བའི་ཆ་ཤས་སུ་གྱུར་ཡོད་པ་དང་རྩེ་སྟངས་ཐད་ནས་ཀྱང་བོད་ཀྱི་སྲོལ་རྒྱུན་112

རིག་གནས་ཁྱད་ཆོས་མངོན་ཡོད་པས་དེར་ཞིབ་འཇུག་དང་དཔྱད་པ་ཅུང་ཟད་བཏང་ན་སྤྱིར་བོད་ཀྱི་རིག་གནས་གོང་འཕེལ་དང་།ཁྱད་པར་བོད་འགྱིག་གི་རིག་གནས་དེ་འཛམ་གླིང་གི་རྒྱལ་ཁབ་དང་མི་རིགས་གཞན་པའི་རྩེ་རིགས་དེ་དག་ཇི་བཞིན་རྒྱ་ཁྱབ་ཏུ་འགྲོ་་་་བར་ཕན་རེའི་ཀུན་སློང་རྣམ་དག་བཅངས་ནས་བོད་ཀྱི་སྲོལ་རྒྱུན་་རིག་གནས་འགྱིག་ལ་དཔྱད་པ་མདོ་ཙམ་བྱས། དེ་ཡང་འགྱིག་གི་རྩེ་སྟངས་རྣམ་གཞག་སྟེ། འགྱིག་གི་འཇོག་སྟངས། འདེད་སྟངས།འགྱིག་རྒྱག་སྟངས་དང་། རྡེའུ་ཟ་སྟངས། སྤྱི་ཁྱབ་ཏུ་དར་ཆེ་བའི་འགྱིག་སྣ་ཚོགས་ཀྱི་རྣམ་གྲངས། འགྱིག་གི་ཁྱད་ཆོས། བཞི་འགྱིག་དང་འདྲ་འབྲེལ་ཡོད་པའི་རྡེའུ་བུའི་རྩེད་མོ་གཞན་མཚམས་སྦྱོར།ཞར་བྱུང་བཅས་ཁག་དུ་མར་ཕྱེས་ནས་ཅུང་ཟད་བཤད་པར་བྱ།དང་པོ། འགྱིག་གི་རྣམ་གཞག་སྤྱིར་བཤད།སྤྱིར་འགྱིག་གམ་བཞི་འགྱིག་གི་གྲུབ་ཆ་གཙོ་བོ་ལ་འགྱིག་གདན་དང་འགྱིག་རྡེའུ་གཉིས་ཡོད་པ་ལས་དང་པོ་འགྱིག་གདན་ནི་ཤིང་པ་དང་། རྡོ་ལེབ། པགས་པ་སོགས་ཆེ་ཆུང་གི་ཚད་གཞི་མ་ངེས་པའི་113

ངོས་མཉམ་དངོས་པོའི་སྟེང་སྲེད་ཅིང་ཐིག་ཤར་བྲིས་ཡོད་པ་ལ་ཟེར་ཞིང་།ཐིག་ཤར་གྱི་མང་ཉུང་ཐད་ལ་ཐིག་ཤར་བཅུ་གསུམ་ཅན་དང་།དགུ་ཅན། བདུན་ཅན་སོགས་རྣམ་པ་སྣ་ཚོགས་ཡོད་མོད། ཐིག་ཤར་གྱི་མང་ཉུང་ནི་གཙོ་བོ་རྩེ་མཁན་འགྱིག་པའི་དགའ་ཁ་གོམས་ཕྱོགས་དང་། འགྱིག་རྩེ་བའི་དུས་ཡུན་གྱི་རིང་ཐུང་། འགྱིག་དེའུ་དང་འགྱིག་གདན་གྱི་ཆ་རྐྱེན་འཛོམས་མིན་ལ་བསྟུན་ནས་གདམ་ག་བྱེད། ཐིག་ཤར་ལ་མང་ཉུང་གང་ཡོད་ཀྱང་རྩེ་སྟངས་ཐད་ནས་ཧ་ལམ་གཅིག་པ་ཡིན་པས། ཐིག་ཤར་བཅུ་གསུམ་ཅན་དང་། བདུན་ཅན། ཡང་ན་བརྒྱད་ཅན་སོགས་གང་རྩེ་ཡང་དེའུ་མང་ཉུང་ཙམ་ལས་རྩེ་སྟངས་ཐད་མི་མཐུན་པ་ཆེར་མེད་དོ།།སྤྱིར་བཏང་དུ་ཐིག་ཤར་བཅུ་གསུམ་ཅན་ནི་དར་ཁྱབ་ཤིན་ཏུ་ཆེ་བས་རྩེ་མཁན་ཅུང་མང་། འགྱིག་གདན་དཀྱིལ་དབུས་ཀྱི་དྲ་མིག་ཐོག་ལ་འཕྲེད་ཐིག་གཅིག་ཡོད་པ་དེ་ལ་གསེག་མིག་ཟེར།དེའུ་མང་ཉུང་གྲངས་ཚད་ནི་འགྱིག་གདན་སྟེང་གི་ཐིག་ཤར་གྱི་རྗེས་སུ་འཇུག་ལྡོག་བྱེད་ཅིང་། ཐིག་ཤར་བཅུ་གསུམ་ཅན་རྩེ་ན་རྡེའུ་དཀར་ནག་བསྡོམས་པས་བརྒྱ་དང་དགུ་བཅུ་གོ་དགུ་ཡོད་པས་རྡེའུ་114

དཀར་ནག་ཕྱོགས་རེ་ལ་རྡེའུ་དགུ་བཅུ་གོ་བརྒྱད་རེ་ཡོད་པ་དང་།ཐིག་ཕྲེང་དགུ་ཅན་རྩེ་ན་རྡེའུ་དཀར་ནག་བསྡོམས་པས་བརྒྱ་ཐམ་པ་ཡོད་པ་དང་ཕྱོགས་རེ་ལ་རྡེའུ་ལྔ་བཅུ་ཐམ་པ་རེ་ཡོད་པ་དང་། ཐིག་ཕྲེང་བདུན་ཅན་རྩེ་ན་དེའུ་དཀར་ནག་ཕྱོགས་གཉིས་ལ་བསྡོམས་་་པས་རྡེའུ་བརྒྱད་ཅུ་གྱ་དྲུག་ཡོད་པ་དང་ཕྱོགས་རེ་ལ་རྡེའུ་བཞི་བཅུ་ཞེ་བརྒྱད་རེ་ཡོད་དོ།།གཉིས་པ། འགྱིག་གི་རྩེ་སྟངས་བཤད་པ།འགྱིག་གི་རྩེ་སྟངས་ནི་འགྱིག་གི་རྣམ་གཞག་གི་ནང་དོན་གལ་ཆེ་ཤོས་ཡིན་ཞིང་། དེར་ནང་གསེས་སུ་རྡེའུ་འཇོག་སྟངས་དང་།འདེད་སྟངས། འགྱིག་རྒྱག་སྟངས། དེའུ་ཟ་སྟངས། འགྱིག་སྐལ་རྡེའུ་ལེན་ཚུལ་བཅས་གོ་རིམ་ལྔ་ཡོད།གཅིག རྡེའུ་འཇོག་སྟངས། རྡེའུ་འཇོག་སྟངས་ནི་འགྱིག་རྩེ་སྐབས་ཐོག་མར་འགྱིག་པས་རྡེའུ་དཀར་ནག་འགྱིག་གདན་སྟེང་་་་བཞག་ནས་རྩེད་མོའི་མགོ་རྩོམ་པའི་རིམ་པ་ཡིན་ཞིང་། འགྱིག་མགོ་ཇི་ལྟར་རྩོམ་པར་བློ་གསལ་གྱིས་བརྩམས་པའི་རྩེད་ཆས་ཀུན་དགའ་115

ནོར་བུའི་བང་མཛོད་ལས། དེའུ་དཀར་རྡེའུ་ནག་གཉིས་པོ་ལས། །འཇོག་པའི་དང་པོ་རྡེའུ་དཀར་དང་། །འདེད་པའི་དང་པོ་ནག་པོ་ཡིན། །ཞེས་གསུངས་པ་ལྟར། ཐོག་མར་འགྱིག་པ་གཉིས་ཀྱིས་རྡེའུ་དཀར་རྡེའུ་ནག་གང་རྩེ་བའི་དབྱེ་བ་འབྱེད་དགོས་པ་དང་། རྡེའུ་དཀར་ཐོབ་པས་ཐོག་མར་འགྱིག་གདན་དཀྱིལ་དབུས་ཀྱི་དྲ་མིག་གི་གསེག་ཐིག་གི་སྣེ་གཅིག་ལ་རྡེའུ་དཀར་གཅིག་བཞག་ནས་རྡེའུ་་་་་་འཇོག་པའི་མགོ་རྩོམ། དེ་ནས་དེའུ་ནག་གིས་གསེག་ཐིག་གི་སྣེ་ཅིག་ཤོས་སྟེང་ལ་རྡེའུ་ནག་གཅིག་འཇོག་པ་དང་དེ་བཞིན་རྡེའུ་དཀར་་ནག་གཉིས་ཀྱིས་རེས་མོས་སུ་འགྱིག་རྡེའུ་འཇོག་པ་དང་འགྱིག་་་་་་གདན་གྱི་ཁ་མ་བཀང་བར་འཇོག་པ་དེར་འགྱིག་གི་རྣམ་གཞག་ལས་རྡེའུ་འཇོག་པའི་རིམ་པ་ཟེར་རོ།།དེ་ཡང་འཇོག་པའི་སྐབས་སུ་དྲ་མིག་གཅིག་གི་ཟུར་བཞི་པོར་རྡེའུ་དཀར་པོ་བཞིའམ་ཡང་ན་ནག་པོ་བཞི་བཞག་ན་འཇོག་འགྱིག་བརྒྱབ་པ་ཡིན། འཇོག་འགྱིག་འཇོག་མ་ཐུབ་ཀྱང་འགུག་གུ་སྟེ་དྲ་མིག་གི་གྲུ་གསུམ་ལ་དེའུ་དཀར་གསུམ་མམ་ཡང་ན་རྡེའུ་ནག་གསུམ་འགུག་གུའི་དབྱིབས་སུ་བཞག་ན་རྗེས་སུ་འདེད་པའི་སྐབས་སུ་་་་་་116

འགྱིག་རྒྱག་སླ་བས། འཇོག་ལ་མཁས་པས་འགུག་གུ་འཇོག །ཅེས་—བཤད་སྲོལ་ཡོད། དེ་བཞིན་འཇོག་པའི་སྐབས་སུ་རྡེའུ་འཇོག་པར་འདོད་པའི་གནས་གང་དེར་དེའུ་དེ་བཞག་ན་གོང་འོག་དང་གཡས་གཡོན་གུང་འགྲིག་མིན་ཏེ། རང་ལ་ཕན་གནོད་གང་ཡོད་པ། ཕྱོགས་བཞི་མཚམས་བརྒྱད་ཀྱི་རང་ཕྱོགས་ཀྱི་རྡེའུ་གཞན་རྣམས་དང་་་་་་་འབྲེལ་ཆགས་ཐུབ་མིན་དང་གཞན་ཕྱོགས་ཀྱི་རྡེའུ་འགོག་གཅོད་་་་བྱེད་ཐུབ་མིན། རྗེས་སུ་འདེད་པའི་སྐབས་སུ་རང་གི་འགྱིག་རྒྱག་པར་འོས་ཁ་ཡོད་མེད་བཅས་ཕྱོགས་སོ་སོར་བལྟས་ནས་སྔ་འདང་ཕྱི་འདང་བརྒྱབ་ནས་འཇོག་དགོས། གལ་སྲིད་ཕ་རོལ་པོས་དྲ་མིག་གཅིག་གི་གྲུ་གསུམ་ལ་རྡེའུ་བཞག་སྟེ་དེའུ་འགུག་གུའི་དབྱིབས་་་་་་བཞག་ན་འཇོག་འགྱིག་རྒྱག་གྲབས་བྱེད་པ་ཡིན་པས་རང་ཕྱོགས་ཀྱི་རྡེའུ་གཅིག་གྲུ་བཞི་པའི་སྟེང་བཞག་ནས་འགྱིག་ཁ་བཅད་དེ་ཕ་རོལ་པོར་འཇོག་འགྱིག་རྒྱག་མི་ཐུབ་པ་བྱ་དགོས་སོ།།དེར་ཡང་རྩེད་ཆས་ཀུན་དགའ་ནོར་བུའི་བང་མཛོད་ལས།འཇོག་པ་བཟང་བོས་ཕྱི་ནས་ནང་ལ་ལྟ།།ཏ་ལེན་ཆོས་འཁོར་མ་དེད་རང་སར་གྲུབ། །ཅེས་དང་། འཇོག་ཤེས་ཅན་གྱིས་རྡེའུ་གསུམ་བཞག་117

ནས་རྒྱག །ཅེས་གསུངསེ་ཤིང་། འགྱིག་པ་བཟང་བོས་རྡེའུ་འཇོག་པའི་སྐབས་སུ་འཇོག་འགྱིག་འཇོག་པ་དང་། བཞག་ཟིན་པའི་དེའུ་དེ་རྣམས་རྗེས་སུ་འདེད་པའི་སྐབས་སུ་ཏ་ལེན་དང་ལྷ་ས་ཆོས་་་་་་་འཁོར་སོགས་འགྱིག་གི་རྣམ་གྲངས་རྣམ་པ་སྣ་ཚོགས་ལས་རྒྱུར་གུང་འགྲིག་མིན་ལ་དམིགས་ནས་དེའུ་འཇོག དྲ་མིག་གཅིག་གི་སྟེང་རྡེའུ་གསུམ་འཇོག་པ་དེ་ཡང་བཞི་འགྱིག་རྒྱག་པའི་སྟ་གོན་བྱས་པ་ཡིན།དེ་བཞིན་རྡེའུ་འཇོག་སྐབས་བསམ་བློ་ཞིབ་མོ་བཏང་ཞིང་སྟ་གོན་་ལེགས་པར་བྱས་ཡོད་ན་རྗེས་མ་འདེད་པའི་སྐབས་སུ་འགྱིག་འགྲུབ་སླ་ཞིང་ཕ་རོལ་ལས་རྒྱལ་ཁ་ཐོབ་ཀྱང་སླ་བའོ། །རིག་སྒོ་དེ་དག་ལག་ལེན་གྱི་ཉམས་མྱོང་ལས་ཤེས་པར་བྱའོ།།གཉིས། འགྱིག་འདེད་སྟངས། རྡེའུ་དཀར་ནག་ཕྱོགས་གཉིས་ཀྱིས་འགྱིག་གདན་གྱི་ཁ་བཀང་བར་བཞག་རྗེས་འགྱིག་པ་གཉིས་་་ཀྱིས་བཞག་ཟིན་པའི་འགྱིག་རྡེའུ་འདེད་མགོ་རྩོམ་ཞིང་། ཐོག་མར་ཕྱོགས་གཉིས་ཀྱིས་འཇོག་འགྱིག་བརྒྱབ་ཡོད་མེད་ལ་བལྟ་ཞིང་།འཇོག་འགྱིག་བརྒྱབ་ཡོད་ན་འགྱིག་བརྒྱབ་པའི་འགྱིག་སྐལ་ཕ་རོལ་པོའི་རྡེའུ་ནང་ནས་ལེན་དགོས།འགྱིག་རི་ཙམ་བརྒྱབ་ཡོད་ན་འགྱིག་118

སྐལ་རྡེའུ་དེ་ཙམ་ལེན་དགོས། འགྱིག་སྐལ་བླངས་རྗེས་གཞི་ནས་འགྱིག་འདེད་མགོ་རྩོམ་པར་བྱེད། འགྱིག་བརྒྱབ་མེད་ན་འགྱིག་གདན་དཀྱིལ་དབུས་ཀྱི་གསེག་ཐིག་སྣེ་གཉིས་ཀྱི་དེའུ་དཀར་ནག་་་གཉིས་དེ་བླངས་ནས་གཞི་ནས་འགྱིག་འདེད་མགོ་རྩོམ་མོ། །གཞན་ཡང་ཁ་ཤས་ཀྱིས་འཇོག་འགྱིག་བརྒྱབ་ནའང་འགྱིག་སྐལ་མི་ལེན་་་པར་ཐད་ཀར་འགྱིག་འདེད་མགོ་རྩོམ་པའི་སྲོལ་ཀྱང་ཡོད་དོ། །དེར་ཡང་རྡེའུ་ཇི་ལྟར་འདེད་པར་བློ་གསལ་གྱིས་བརྩམས་པའི་རྩེད་ཆས་ཀུན་དགའ་ནོར་བུའི་བང་མཛོད་དུ། འགྱིག་འདེད་བཟང་བོས་སྔ་ཕྱིའི་ཟ་ལ་བལྟ། །ཉིས་ཟ་སུམ་ཟའི་ཆོས་འཁོར་གཏོར་ཉེན་ཆེ། །ཞེས་དང་། འདེད་ཤེས་ཅན་གྱིས་དེའུ་གསུམ་དེད་ནས་རྒྱག །ཅེས་གསུངས་པ་ལྟར་འགྱིག་འདེད་པའི་སྐབས་སྤྱིར་ན་འདེད་བྱ་འགྱིག་དེའུ་དེ་གནས་ཕྱོགས་གང་རུང་ལ་འདེད་པའི་སྐབས་སུ་ཚིགས་མིག་གཅིག་ལས་འདེད་མི་ཆོགའོན་ཀྱང་དེའུ་འདེད་པའི་ལམ་བར་དུ་ཕ་རོལ་པོའི་རྡེའུ་ཡོད་ན་ཕ་རོལ་པོའི་རྡེའུ་དེའི་སྟེང་ནས་མཆོང་ཞིང་ཟོས་ནས་འདེད་པ་དང་། དེ་བཞིན་རང་ཕྱོགས་དེའུ་འདེད་པའི་དེའུ་ལམ་ན་ཕ་རོལ་པོའི་དེའུ་གཉིས་དང་། རྡེའུ་གསུམ། ཡང་ན་119

རྡེའུ་བཞི་སོགས་ཡོད་ན་དེ་དག་གི་སྟེང་ནས་རིམ་བཞིན་མཆོང་ཞིང་ཟོས་ནས་འདེད། ཇི་ལྟར་ཟ་བའི་སྐོར་རྣམས་གཤམ་གྱི་རྡེའུ་ཟ་སྟངས་བཤད་པའི་སྐབས་སུ་ཞིབ་ཏུ་འཆད་པར་བྱའོ། །རྡེའུ་འདེད་སྐབས་སུ་ཡང་དེའུ་གང་ཞིག་འདེད་དགོས་པ་དང་། གནས་ཕྱོགས་གང་ལ་འདེད་པ། རྡེའུ་དེ་དེད་ན་འགྱིག་རྒྱག་ཐུབ་མིན། ཕ་རོལ་པོའི་རྡེའུ་ཟ་ཐུབ་མིན། རྡེའུ་དེ་དེད་ན་རང་ཕྱོགས་ཀྱི་འགྱིག་ཁ་ཕྱེས་ཡོད་མེད། ཉིས་ཟ་སུམ་ཟ་བྱེད་ཐུབ་མིན། ཕ་རོལ་པོའི་འགྱིག་གཏོར་ཐུབ་མིན། རང་ཕྱོགས་རྡེའུ་དེ་དེད་རྗེས་ཕ་རོལ་པོའི་འགྱིག་ཁ་ཕྱེས་ཡོད་མེད་སོགས་མདོར་ན་དེའུ་དེ་དེད་ན་སྔ་ཕྱི་་་་་་་གཉིས་ཀྱི་རྡེའུ་བབ་ལ་མཇུག་འབྲས་གང་འབྱུང་དང་། ཕྱོགས་བཞི་མཚམས་བརྒྱད་ཀྱི་རྡེའུ་དམག་དང་གུང་འགྲིག་མིན་སོགས་ལ་་་་་་་བལྟས་ཏེ་བསམ་བློ་བཞི་གསུམ་བཅུ་གཉིས་གཏོང་བ་དང་། བློ་རྩེ་ཉི་ཤུ་རྩ་ལྔ་འཁོར་ནས་འདེད་དགོས་སོ། །རྡེའུ་འདེད་པའི་རིམ་པ་ནི་འགྱིག་པས་མཐར་ཐུག་གི་རྒྱལ་ཁ་ཐོབ་མིན་ལ་རག་ལས་ཤིན་ཏུ་ཆེ་བའི་རིམ་པ་གལ་ཆེན་ཞིག་ཡིན་ཞིང་། འདེད་ཤེས་ན་རྡེའུ་འཇོག་པའི་སྐབས་སུ་རང་གིས་ནོར་འཁྲུལ་གང་བཟོས་ཡོད་པ་ཁ་གསབ་་120

བྱས་ཏེ་མཐར་ཐུག་གི་ཕམ་ཁ་མི་འོང་བའི་བློ་བཀོད་བྱེད་ཐུབ།གལ་སྲིད་རྡེའུ་འཇོག་སྐབས་དེའུ་བབ་བཟང་བོ་ཞིག་བཞག་ཡོད་་་ཀྱང་འདེད་མ་ཤེས་ན་རྡེའུ་བབ་བཟང་བོ་བཞག་པ་དེ་ཡང་ཆུད་་་་ཟོས་སུ་འགྲོའོ།།གསུམ། རྡེའུ་ཟ་སྟངས། རྡེའུ་ཟ་བ་ནི་འགྱིག་འདེད་སྐབས་རང་ཕྱོགས་ཀྱི་དེའུ་གཅིག་དེད་ནས་ཕ་རོལ་པོའི་རྡེའུ་སྟེང་ནས་་་་་མཆོང་ཞིང་ཟ་བ་དེ་ལ་ཟེར་ཞིང་། དེར་རང་ཕྱོགས་ཀྱི་རྡེའུ་འདེད་ལམ་དུ་གཞན་ཕྱོགས་ཀྱི་རྡེའུ་གཅིག་དང་།རྡེའུ་གཉིས།རྡེའུ་གསུམ།དེ་བཞིན་རྡེའུ་བཞི་སོགས་ཡོད་པའི་སྟེང་ནས་མཆོངས་ནས་འདེད་ཐུབ་ན་ཕ་རོལ་པོའི་རྡེའུ་དེ་རིམ་བཞིན་གཅིག་ཟ་དང་། ཉིས་ཟ།སུམ་ཟ། བཞི་ཟ་བྱས་པ་ཡིན། ཉིས་ཟ་དང་། སུམ་ཟ། བཞི་ཟ་སོགས་བྱེད་པ་ནི་ཐིག་ཤར་གཅིག་གི་སྟེང་ནས་དྲང་མོར་མཆོངས་ནས་ཟ་ཆོག་ལ། ཕྱོགས་གཡས་གཡོན་གཉིས་དང་གང་ཕྱོགས་སུ་མཆོངས་ནས་ཟོས་ཀྱང་ཆོག ཉིས་ཟ་དང་། སུམ་ཟ། བཞི་ཟ་སོགས་བྱེད་ཐུབ་ན་ཕ་རོལ་པོའི་འགྱིག་གཏོར་བ་དང་། ཕ་རོལ་པོའི་རྡེའུ་དཔུང་ཕྱེ་མར་བརླག་ཐུབ། སྤྱིར་ན་དེའུ་འདེད་སྟངས་དང་རྡེའུ་ཟ་སྟངས་121

གཉིས་ནི་འདེད་བྱ་རྡེའུ་གཅིག་འདེད་པའི་གོ་རིམ་དང་དེད་པའི་་རྗེས་འབྲས་ཡིན་པའི་ཆ་ནས་འདེད་སྟངས་དང་ཟ་སྟངས་གཉིས་ཀ་འདེད་པའི་རིམ་པའི་ནང་བཞག་ན་མི་ཆོག་པ་མེད་མོད། དེ་གཉིས་སོ་སོར་ཕྱེས་ནས་བཤད་པའི་རྒྱུ་མཚན་ནི་རང་ཕྱོགས་རྡེའུ་འདེད་པ་ལ་གཞན་ཕྱོགས་རྡེའུ་ཟ་བ་དམིགས་ཡུལ་དུ་བྱས་ནས་འདེད་པ་དང་རང་ཕྱོགས་དེའུ་གུང་སྒྲིག་པ་དང་འགྱིག་ལས་པའི་དམིགས་ཡུལ་་་བྱས་ནས་འདེད་པ་སོགས་དམིགས་ཡུལ་མི་འདྲ་བ་ཡོད་པའི་ཕྱིར་་འདིར་གོ་རིམ་གཉིས་སུ་བཞག་ནས་བཤད་པ་ཡིན་ནོ།།རྡེའུ་ཟ་བ་ནི་འགྱིག་གི་རྣམ་གཞག་ལས་ཕ་རོལ་ལས་རྒྱལ་བར་བྱེད་པའི་གལ་ཆེའི་ཐབས་ཤེས་སམ་གོ་རིམ་ཞིག་ཡིན་པས་འགྱིག་་པས་སྣང་ཆུང་བྱེད་མི་རུང་ངོ་།།བཞི། འགྱིག་རྒྱག་སྟངས། འགྱིག་རྒྱག་སྟངས་བཤད་པ་ལ་འགྱིག་གི་རྣམ་གྲངས་དང་། འགྱིག་ལས་སྟངས། འགྱིག་རྒྱག་སྟངས་དཔེར་བརྗོད་བཅས་གསུམ།(གཅིག) འགྱིག་གི་རྣམ་གྲངས། སྤྱིར་འགྱིག་ལ་སླ་འགྱིག་དང་དཀའ་འགྱིག་གཉིས་ཡོད་པ་ལས་སླ་འགྱིག་ནི་རྡེའུ་གྲངས་ཉུང་122

བས་འཐུས་པས་སྒྲིག་སླ་བ་ལས་དང་པོ་བ་དང་སྤྱི་ཁྱབ་ཏུ་དར་ཆེ།དཀའ་འགྱིག་ནི་ལྡེའུ་གྲངས་མང་པོ་དགོས་པ་དང་སྒྲིག་ཀྱང་ཤིན་ཏུ་དཀའ་བས་འགྱིག་པ་མཁས་པ་རྣམས་མ་གཏོགས་སྒྲིག་དཀའོ། །བློ་གསལ་གྱི་རྩེད་ཆས་ཀུན་དགའ་ནོར་བུའི་བང་མཛོད་དུ་འགྱིག་གི་་རྣམ་གྲངས་བརྒྱད་ཅུ་ལྷག་ཙམ་ཡོད་པར་གསུངས་པ་དང་། དེ་དག་རེ་རེ་བཞིན་བགྲང་ན། གསེག་ཏ་དང་། མེ་མདའ། བཞི་འགྱིགབྱ་རྒོད་སྡེར་འགྱིག ཨ་ལོང་རྒྱབ་ཐུག ལྷམ་འགྱིག ལྷ་ས། གླག་མོའི་གཤོག་པ། མི་རྟག་རི་མོ། ཆོས་འཁོར་རྡེའུ་བཞི་མ། ཚགས་འཁོར་རྡེའུ་དགུ་འགྱིག་ལྔ། གསུམ་རྡོར། རབ་ལྡན་སྒོ་བརྒྱད།ཚགས་འགྱིག་རྡེའུ་བཅུ་འགྱིག་དྲུག སྒོམ་པའི་གུར་ཁང་། དཔའ་བོའི་རྩེ་གསུམ། གཉིས་རྡོར། བོའུ་སྦྲགས། བོའུ་ཆར། འབྲོང་མོའི་རྭ་བདར། རྡོ་རྗེ་རྒྱ་གྲམ། ཧཱུྃ་ཁང་ཟུར་གསུམ། ས་བདག་འཁོར་ལོ། བུ་མོའི་རྣ་ལུང་། ཚགས་འཁོར་མགོ་གཉིས། རྡེའུ་བུ་བང་རིམ་ཅན། ཚགས་འགྱིག་ཁ་མང་། ཚགས་འགྱིག་བྲང་མགོཚགས་འཁོར་སྒོ་བཞི། མེ་ཏོག་ཕྲེང་བ། ཟུར་སྦྲགས་ཁྲམ་པ་འགྱིག་གཅིག གསུམ་སྦྲགས་ལྕགས་ནགས་འགྱིག་བཞི། ཟུར་123

སྦྲགས་དམ་པ་འགྱིག་དྲུག ཟུར་སྦྲགས་གནམ་ལྕགས་ཐོག་མདའ་དགུ་འགྱིག རྒོད་པོའི་གསུམ་སྒྲོག ཟུར་སྦྲགས་བཞི་མདུད། ཟུར་སྦྲགས་མདུང་མོ་རྩེ་བཞི། སྒོ་མེད་ལྕགས་མཁར་གྲུ་བཞི། ལྷ་སའི་ཁྱམས་ར། བཞི་རྡོར་སྐེ་འཁྱོགཉིས་ཏ་མགོ་ཆེ།སོག་མོའི་རལ་བ།མཛེས་མའི་བྲང་རྒྱན། འདོ་བའི་ལྕགས་སྲབ། འབྲི་མོའི་སྐེ་ཆར།ཁྲམ་པའི་སྦྲགས་འཁོར་བཞི་མདུད། བཙན་པོའི་མདའ་མོ་ཟུར་འཕེན། སྨྱོན་པའི་ཟུར་འཁོར་ལྔ་སྦྲགས།འདབ་བརྒྱད་པད་མ།ཟུར་སྦྲགས་ར་སྒའི་ཆར་འགྱིག མེ་ཏོག་ཚོམ་བུ། གསུམ་སྦྲགས་ཁ་ཤོ།རྟག་བརྟན་གཡུང་དྲུང་། བདུད་འདུལ་མཆོད་རྟེན། བཀྲ་ཤིས་ཆོས་བརྩེགས། རྣོ་གཅོད་རལ་གྲི། རིན་ཆེན་ནོར་བུའི་གཏེར་བུམ། བརྒྱད་འདུད་དཔལ་བེའུ། བཙན་རྡོར་འགྱིག་པ་ཀུན་ཐུབ་སོགས་སོ།།(གཉིས།) འགྱིག་ལས་སྟངས། འགྱིག་ལས་སྟངས་དང་འགྱིག་རྒྱག་སྟངས་ནི་འགྱིག་འདེད་སྟངས་ཡིན་མོད། ལོགས་སུ་བཀར་ནས་བཤད་དགོས་པའི་རྒྱུ་མཚན་ནི། འགྱིག་ལས་པ་དང་འགྱིག་རྒྱག་པ་ནི་གནས་སྐབས་སུ་ཕ་རོལ་པོའི་དེའུ་ཟ་ཐུབ་མིན་ཙམ་མ་ཡིན་པར།124

ཕ་རོལ་པོ་ལས་ཡོངས་སུ་རྒྱལ་ཐུབ་མིན་དང་མཐའ་མཇུག་གི་རྒྱལ་ཁ་ཐོབ་ཐུབ་མིན་ལ་ཐད་ཀར་རག་ལས་པའི་གོ་རིམ་ཞིག་ཡིན་པས་སོ།།དེ་ཡང་འགྱིག་ཅེས་པ་ནི་རྡེའུ་གྲངས་ངེས་ཅན་ཞིག་འགྱིག་་་་་གདན་སྟེང་ལ་དབྱིབས་རིས་ངེས་ཅན་དུ་བསྒྲིགས་ནས་བཞག་པ་དེ་ལ་ཟེར། དཔེར་ན། རྡེའུ་དཀར་བཞི་འགྱིག་གདན་གྱི་ཕྱོགས་གང་རུང་གི་དྲ་མིག་གཅིག་གི་གྲུ་བཞིར་བཞག་ན་བཞི་འགྱིག་གཅིག་གྲུབ་པ་དང་། དེ་ཡང་རྡེའུ་དཀར་བཞི་པ་དེ་དེད་ནས་འགྱིག་ཁ་བཀང་བ་དེར་འགྱིག་རྒྱག་པ་ཟེར་བ་དང་། འགྱིག་པས་རང་ཕྱོགས་རྡེའུ་འདེད་པ་དང་། ཕ་རོལ་པོའི་རྡེའུ་ཟ་བ་གཉིས་བརྒྱུད་ནས་འགྱིག་རྒྱག་པ་དང་། འགྱིག་པ་མཁས་པས་ཐོག་མར་རྡེའུ་འཇོག་པའི་སྐབས་ནས་འགྱིག་འགྲིག་མིན་དང་འགྱིག་འབྱུང་ཐུབ་མིན་ལ་་་་་་་བལྟས་ནས་རྡེའུ་འཇོག འཇོག་པའི་སྐབས་སུ་བཞག་པ་བཟང་ན།འགྱིག་འགྲིག་སླ་བ་དང་། རྒྱག་སླ་བཚོདང་། དེ་བཞིན་རྒྱལ་ཁ་ཡང་འཐོབ་སླ་བའོ། །དེ་ཡང་འགྱིག་ཀྱང་བཞི་འགྱིག་གཅིག་གཉིས་ཙམ་བརྒྱབ་པས་ཕ་རོལ་ལས་རྒྱལ་ཐུབ་པ་མ་ཡིན་པར་འགྱིག་རྣམ་པ་སྣ་125

ཚོགས་ལས་པ་བརྒྱུད་ནས་མཐའ་མཇུག་གི་རྒྱལ་ཁ་འཐོབ་ཐབས་་་བྱེད་དགོས། དཔེར་ན། དམག་འཁྲུག་རྒྱག་སྐབས་ཀྱང་ཕ་རོལ་པོའི་གནས་ཚུལ་ལ་གཞིགས་ནས་མདའ་རིང་དང་མདའ་ཐུང་།མེ་སྐྱོགས། ལག་འབོམ། དུག་མདའ་སོགས་ལག་ཆ་སྣ་ཚོགས་ལ་བརྟེན་དགོས་པ་དེ་བཞིན་འགྱིག་རྩེ་སྐབས་ཀྱང་གསེག་ཏའི་འགྱིག་དང་། མེ་མདའི་འགྱིག བྱ་རྒོད་སྡེར་འགྱིག ཨ་ལོང་རྒྱབ་ཐུག་འགྱིག ལྷ་ས་དེའུ་གསུམ་གྱི་འགྱིག བཙན་རྡོར་འགྱིག་པ་ཀུན་ཐུབ་སོགས་འགྱིག་སྣ་བརྒྱད་ཅུ་གྱ་ལྔ་ཙམ་ཡོད་པ་དེ་དག་གི་འགྲུབ་སྟངས་དང་དེའུ་མང་ཉུང་། དཀའ་སླ་སོགས་ཀུན་ནས་མི་མཚུངས་མོད་གཙོ་བོ་འགྱིག་པས་གནས་སྐབས་སུ་འགྱིག་གང་འཐུས་དང་་་གང་སླ། གང་འབྱུང་བསྒྲིགས་ནས་ཕ་རོལ་པོ་ལས་རྒྱལ་ཐབས་ཀྱི་ཇུས་བཀོད་བྱེད་དགོས།མདོར་ན་འགྱིག་ལ་རྣམ་གྲངས་ཕུན་སུམ་ཚོགས་པོ་ཡོད་མོད།འགྱིག་དེ་དག་གི་གྲུབ་ཆ་རྡེའུ་མང་ཉུང་དང་།འགྱིག་ཁའི་མང་ཉུང་།འགྱིག་རྒྱག་བྱེད་རྡེའུ་གྲངས། འགྱིག་བརྒྱབ་རྗེས་འགྱིག་སྐལ་དེའུ་གྲངས་བཅས་པ་ཤིན་ཏུ་མི་མཚུངས་པས་འགྱིག་སོ་སོ་འགྲིག་པའི་་126

དཀའ་སླ་ཡང་ཤིན་ཏུ་མི་འདྲའོ།།དཔེར་ན།བཞི་འགྱིག་ལ་མཚོན་ན།དྲ་མིག་གཅིག་གི་གྲུ་གསུམ་ན་རང་ཕྱོགས་རྡེའུ་གསུམ་ཡོད་པ་དེར་བཞི་འགྱིག་གཅིག་གི་འགྱིག་ཁ་ཕྱེས་པ་ཡིན་པ་དང་། རྡེའུ་གཅིག་དེད་ནས་འགྱིག་ཁ་བཀང་ན་བཞི་འགྱིག་བརྒྱབ་པ་ཡིན།བཞི་འགྱིག་གཅིག་བརྒྱབ་རྗེས་ཕ་རོལ་པོའི་རྡེའུ་ཚོགས་ལས་རྡེའུ་གཅིག་ལེན་་་དགོས་པ། དེར་འགྱིག་སྐལ་ཟེར། གསལ་བར་དབྱེ་ན། བཞི་འགྱིག་གཅིག་རྡེའུ་བཞི་ལས་གྲུབ་པ་དང་། འགྱིག་ཁ་གཅིག་ཕྱེས་ཡོད་པ་དང་། འགྱིག་རྒྱག་བྱེད་རྡེའུ་གཅིག་ཡིན་པ་དང་། འགྱིག་བརྒྱབ་རྗེས་འགྱིག་སྐལ་རྡེའུ་གཅིག་ལེན་པ་ཡིན། ཚགས་འཁོར་ཨ་མ་འགྱིག་ལ་མཚོན་ན། རྡེའུ་བཅུ་དགོས་པ་དང་། དེར་ཡང་འགྱིག་ཁ་གཅིག་ཕྱེས་ཡོད་པས།རྡེའུ་གཅིག་གིས་འགྱིག་ཁ་བཀང་ན་འགྱིག་བརྒྱབ་པ་ཡིན།དེ་ཡང་འགྱིག་ཁ་ཤས་ནི་འགྱིག་གཉིས་དང་། གཉིས་ཡན་ཆད་མཉམ་དུ་སྦྲགས་ནས་གྲུབ་ཡོད་པས། འགྱིག་ཁ་གཉིས་དང་གཉིས་ཡན་ཆད་ཕྱེས་ཡོད། དེའི་ཕྱིར་འགྱིག་རྒྱག་སྐབས་ཀྱང་རྡེའུ་གཉིས་དང་གཉིས་ཡན་ཆད་ཀྱིས་འགྱིག་ཁ་བཀང་ནས་འགྱིག་རྒྱག་དགོས།དཔེར་ན་ལྷམ་འགྱིག་ལྟ་བུར་མཚོན་ན་རྡེའུ་བཅུ་གཉིས་གཤར་ནས་127

མེ་མདའི་འགྱིག་གཉིས་མཉམ་དུ་སྦྲགས་ཡོད་པ་དང་། ལྷམ་འགྱིས།་ལའང་འགྱིག་ཁ་གཉིས་ཡོད་ཕྱིར་རྡེའུ་གཉིས་དུས་གཅིག་ཏུ་དེད་་་ནས་ལྷམ་འགྱིག་རྒྱག་པ་ཡིན།ཡང་ན། རྡོ་རྗེ་རྒྱ་གྲམ་འགྱིག་ལ་མཚོན་ན། བཞི་འགྱིག་ལྔའི་གྲུ་་ཐོད་གཏུགས་ནས་གྲུབ་ཡོད་ཕྱིར་འགྱིག་ཁ་མང་བོ་ཕྱེས་ཡོད་པ་དང་རྡེའུ་མང་བོ་དེད་ནས་འགྱིག་རྒྱག་དགོས། བུ་མོ་རྣ་རྒྱན་གྱི་འགྱིག་ལྟ་བུར་མཚོན་ནའང་བཞི་འགྱིག་གཉིས་ཀྱི་གྲུ་འབྲེལ་ཡོད་པ་ལྟ་བུ།གཞན་ཡང་ས་བདག་འཁོར་ལོའི་འགྱིག་ལྟ་བུར་མཚོན་ན། རྡེའུ་ལྔ་བཅུ་ང་བདུན་ལས་གྲུབ་ཅིང་། དེར་ཉིས་འགྱིག་བཅུ་དང་བཞི་འགྱིག་ཁ་ཤས་ལས་གྲུབ་པར་མ་ཟད། དབུས་ན་ཉིས་འགྱིག་བཞིའི་ཁ་ཕྱེས་ཡོད། འོན་ཀྱང་འགྱིག་འདི་དུས་གཅིག་ལ་རྡེའུ་བཞི་དེད་ནས་འགྱིག་རྒྱག་པ་མ་ཡིན་པར་ཐེངས་རེར་རྡེའུ་གཅིག་དེད་ནས་་འགྱིག་རེ་རྒྱག་པ་དང་། དེ་བཞིན་རིམ་བཞིན་དུ་འགྱིག་ཐེངས་བཞིར་རྒྱག་དགོས། དེ་ཡང་འགྱིག་ཁའི་མང་ཉུང་ལས་འགྱིག་རྒྱག་བྱེད་རྡེའུ་མང་ཉུང་ཡང་མི་འདྲ་བ་དང་། འགྱིག་ཁ་མང་ན་ཡང་དུས་གཅིག་ཏུ་འགྱིག་མང་རྒྱག་པའི་ངེས་པ་མེད་པར་འགྱིག་ཁ་མང་128

དེ་རེ་རེ་བྱས་ནས་མུ་མཐུད་དུ་རྒྱག་དགོས་པ་ལྟ་བུའོ།།(གསུམ།) འགྱིག་རྒྱག་སྟངས། འགྱིག་རྒྱག་སྟངས་ལ་རང་ཕྱོགས་རྡེའུ་དེད་ནས་འགྱིག་རྒྱག་པ་དང་། ཕ་རོལ་པོའི་རྡེའུ་ཟོས་ནས་འགྱིག་རྒྱག་པ། རྡེའུ་འཕུར་ནས་འགྱིག་རྒྱག་པ་སོགས་རྒྱག་སྟངས་སྣ་ཚོགས་ཡོད། ་དང་པོ་དེད་ནས་རྒྱག་པའི་འགྱིག་ནི་ལྷ་ས་རྡེའུ་སྒོ་དར་ཅན་གྱི་འགྱིག་དང་གཉིས་རྡོར་འགྱིག་ལྟ་བུར་མཚོན་ན། འགྱིག་བསྒྲིགས་ཚར་རྗེས་རྡེའུ་གཅིག་དེད་ནས་འགྱིག་རྒྱག་དགོས་པ་དང་། འགྱིག་བརྒྱབ་ཚར་བ་དེའི་འགྱིག་ཁ་ཕྱེས་ནས་འགྱིག་ཡང་ཡང་རྒྱག་ཆོགགཉིས་པ་ཟོས་ནས་འགྱིག་རྒྱག་པ་ཟེར་བ་ནི། རང་ཕྱོགས་རྡེའུ་དེད་ནས་ཕ་རོལ་པོའི་རྡེའུ་ཟ་བ་དང་དུས་གཅིག་ཏུ་རང་གི་འགྱིག་ཁ་བཀང་ནས་འགྱིག་རྒྱག་པ་དེ་ལ་ཟེར་ཞིང་། དེར་ཡང་ཁེར་ཟ་བྱས་ནས་འགྱིག་རྒྱག་པ། ཉིས་ཟ་བྱས་ནས་འགྱིག་རྒྱག་པ། སུམ་ཟ་བྱས་ནས་འགྱིག་རྒྱག་པ། བཞི་ཟ་བྱས་ནས་འགྱིག་རྒྱག་པ་སོགས་ཡོད་པ་ལྟ་བུའོ།།གསུམ་པ་རྡེའུ་འཕུར་ནས་འགྱིག་རྒྱག་པ་ནི་འགྱིག་གི་དབྱིབས་129

རིས་བསྒྲིགས་ཚར་རྗེས། རང་ཕྱོགས་རྡེའུ་གཅིག་དང་། རྡེའུ་གཉིས། རྡེའུ་གསུམ་སོགས་འགྱིག་ཁའི་གྲངས་དང་མཚུངས་པའི་རང་ཕྱོགས་རྡེའུ་དུས་གཅིག་ཏུ་བླངས་ནས་འགྱིག་རྒྱག་པ་ལ་ཟེར།དཔེར་ན་མདའ་སྦྲགས་བཞི་འགྱིག་ལྟ་བུར་མཚོན་ན་མེ་མདའ་་་་་་གཉིས་བཞི་སྦྲགས་བྱས་པའི་སྦྲགས་སྣེར་བཞི་འགྱིག་གཅིག་གི་ཁ་་་ཕྱེས་ཡོད་པ་དང་འགྱིག་འདི་བསྒྲིགས་ཚར་རྗེས་གང་བསམ་ས་ནས་རྡེའུ་ཞིག་བླངས་ནས་འགྱིག་རྒྱག་ཆོག གཞན་ཡང་གླག་མོ་གཤོག་འགྱིག་གི་རྒྱག་སྟངས་ཡང་དེ་བཞིན་ནོ།།དེ་ནས་གོང་དུ་འགྱིག་གི་རྣམ་གྲངས་བརྒྱད་ཅུ་ལས་རེ་འགའ་ཞིག་དཔེར་བརྗོད་ཚུལ་དུ་དྲངས་པ་ཡིན་པ་དང་། རྒྱས་པར་ཡིག་ཚོགས་ལ་འཇིགས་ནས་རེ་རེ་བཞིན་མ་སྤྲོས་ཤིང་ཞིབ་ཏུ་ལྟ་འདོད་ན་དགེ་རྒན་བློ་གསལ་ལགས་ཀྱིས་མཛད་པའི་རྩེད་ཆས་ཀུན་དགའ་ནོར་བུའི་བང་མཛོད་ལ་གཟིགས་པར་འཚལ།(བཞི།) འགྱིག་སྐལ་རྡེའུ་ལེན་པའི་སྐོར།བུའགྱིག་སྐལ་རྡེའུ་ལེན་སྟངས། འགྱིག་རེ་རེ་བརྒྱབ་རྗེས་ཕ་རོལ་པོའི་རྡེའུ་ཚོགས་ལས་འགྱིག་བརྒྱབ་པའི་འགྱིག་སྐལ་རྡེའུ་ལེན་130

དགོས། འགྱིག་སྐལ་ལེན་པ་ནི་རང་ཕྱོགས་ནས་འགྱིག་བརྒྱབ་པའི་གྲུབ་འབྲས་རྩིས་ལེན་དང་ཕ་རོལ་པོའི་དཔུང་ཤུགས་གཏོར་ཐབས་བྱེད་པ་དེ་ཡིན་ཕྱིར། འགྱིག་སྐལ་རྡེའུ་ལེན་སྐབས་ཀྱང་རྡེའུ་གང་རུང་ལེན་པ་མ་ཡིན་པར། ཕ་རོལ་པོའི་རྡེའུ་དཔུང་ལས་གནད་ཆེ་ས་སྟེ་དཔེར་ན་ཏ་ལེན་འགྱིག་དང་ཆོས་འཁོར་སོགས་གཏོར་ཐུབ་ས་དང་། རང་ཕྱོགས་ཀྱི་འགྱིག་བསྒྲིག་སླ་བའི་འོས་ཁ་གང་འགྲིག་གང་འཚམས་ཡོད་ས་ནས་ལེན་དགོས། འགྱིག་གི་རྣམ་གྲངས་མི་འདྲ་བའི་ཕྱིར་ན་འགྱིག་སྐལ་རྡེའུ་མང་ཉུང་ཡང་མི་འདྲ། དཔེར་ན་བཞི་འགྱིག་ལ་འགྱིག་སྐལ་དེའུ་གཉིས་ཡིན་པ་དང་། གཉིས་འགྱིག་གཅིག་གི་འགྱིག་སྐལ་དེའུ་གཉིས་ཡིན་ནོ།།དུརྒྱལ་ཕམ་གྱི་མཐའ་ཐག་གཅོད་པ། རྡེའུ་དཀར་ནག་ཕྱོགས་གཉིས་ཀས་ཕན་ཚུན་རྡེའུ་ཟ་རེས་དང་འགྱིག་རྒྱག་རེས་བྱས་ནས་་ཕྱོགས་གང་རུང་ཞིག་གི་རྡེའུ་གསུམ་ལས་མེད་དུས་ཕྱོགས་དེ་ནི་ཕམ་པར་བརྩི་བའོ།།གཞན་ཡང་ཐིག་ཤར་བཅུ་གསུམ་ཅན་རྩེ་དུས་ཕྱོགས་གང་ཞིག་ལ་རྡེའུ་བཅུ་གསུམ་ལས་མེད་དུས་ཕྱོགས་དེར་དེའུ་མཆོངས་ཟེར་་་131

ཞིང་སྐབས་དེར་རྡེའུ་འདེད་དུས་རྡེའུ་དེ་ཚིགས་རེ་རེ་བཞིན་འགྲོ་མི་དགོས་པར་གང་བསམ་སར་ཐེངས་གཅིག་གིས་མཆོངས་ནས་ཕ་་་་རོལ་པོའི་འགྱིག་ཁ་གཅོད་པ་དང་། ཡང་ན་རང་གི་འགྱིག་ཁ་བཀང་ནས་འགྱིག་རྒྱག་པ་བཅས་བྱེད་ཆོག་པས། ཕྱོགས་གང་ཞིག་གི་རྡེའུ་ཚར་ནས་རྡེའུ་བཅུ་གསུམ་མ་གཏོགས་མེད་ན་ཡང་མཐའ་གཅིག་ཏུ་ཕམ་པའི་ངེས་པ་མེད་པར་མ་ཟད། མཚམས་རེར་རྒྱལ་ཁ་ཐོབ་པ་ཡང་ཡོད་པས་འགྱིག་པ་མཁས་པས་ཀྱང་དེར་སྤྲང་པོའི་དབྱུག་པ་་ཞེས་ཤིན་ཏུ་བག་ཟོན་བྱེད་དོ།།གསུམ་པ། འགྱིག་གི་ཁྱད་ཆོས་བཤད་པ།གཅིག ཡུན་རིང་བའི་ལོ་རྒྱུས་ལྡན་པ་དང་བོད་ཀྱི་སྲོལ་རྒྱུན་རིག་གནས་ཀྱི་ཁྱད་ཆོས་མངོན་པར་གསལ་བ་ལྡན་པ། སྤྱིར་འགྱིག་ནི་དུས་ནམ་ཞིག་ནས་བྱུང་བའི་དུས་ཚིགས་ནི་ད་སྔ་ངེས་གཏན་་་་བྱེད་མི་ནུས་མོད། འོན་ཀྱང་གནའ་སྔ་མོ་ནས་བོད་རང་ཡུལ་ནས་བྱུང་ཞིང་། དུས་ཡུན་རིང་བའི་ལག་ལེན་བརྒྱུད་ནས་བོད་རིགས་ཀྱི་ཁྱད་ཆོས་མངོན་པར་གསལ་བ། འགྱིག་གི་རྣམ་གྲངས་ཕུན་སུམ་132

ཚོགས་པ། རྩེ་སྟངས་ཀྱི་རྣམ་གཞག་ཞིབ་ཚགས་ཆེ་ཞིང་འཐུས་སྒོ་ཚང་བ་འདི་ལྟ་བུ་ཞིག་ཏུ་གྱུར་པ་ཡིན་ངེས་པར་དཔྱོད་ལྡན་རྣམས་ཀྱིས་ཅུང་ཟད་དཔྱད་པས་ཤེས་སླ།དེ་མིན་ཉེ་ལོ་དུ་མའི་སྔོན་དུ་རྒྱལ་པོ་སྲོང་བཙན་སྒམ་པོའི་སྐུ་་མཁར་ཕོ་བྲང་བྱམས་པ་མི་འགྱུར་གླིང་གི་གནའ་ཤུལ་ནས་རྡོར་་་་་བརྐོས་མིག་མངས་རྩེ་གཞོང་སྲིད་ཞེང་ཐིག་ཕྲེང་བཅུ་བདུན་ཅན་་་ཞིག་རྙེད་བྱུང་བ་དང་། དེར་བརྟག་དཔྱད་བྱས་ན་རྒྱལ་པོ་སྲོང་བཙན་སྒམ་པོའི་སྐུ་དུས་ཀྱི་གནའ་རྫས་ཡིན་པ་དང་།དེའི་ཕྱིར་ལོ་ངོ་ཆིག་སྟོང་ལྔ་བརྒྱའི་ཡར་སྔོན་ནས་བོད་དུ་མིག་མངས་དར་ཡོད་ཅེས་མཁས་པ་དགྲ་ལྷ་ཟླ་བ་བཟང་བོས་གསུངས་ཤིང་། གཞན་ཡང་སྔོན་གྱི་ཁམས་སྡེ་དགེ་དང་ཆབ་མདོ་རི་བོ་ཆེ་གཉིས་ཀྱི་ས་མཚམས་ཀྱི་རྡོ་ཕ་བོང་ཞིག་གི་སྟེང་དུ་ཡང་འགྱིག་གཞོང་ཞིག་བརྐོས་ཡོད་པ་དང་།དེ་ནི་སྔོན་ཆད་གླིང་རྗེ་གེ་སར་རྒྱལ་པོ་དང་འབྲུག་མོ་གཉིས་ཀྱིས་་་འགྱིག་འདེད་ས་ཡིན་ཞེས་ས་དེ་གའི་དམངས་ཁྲོད་ངག་རྒྱུན་དུ་་་་་བཤད་སྲོལ་ཡོད་ཅེས་ང་ཕོད་ངག་དབང་འཇིགས་མེད་ཀྱིས་་་་་་་་་་གསུངས། གཞན་ཡང་མཁས་དབང་ནམ་མཁའ་ནོར་བུས་ཀྱང་མིག་133

མངས་ནི་གནའ་ཐོག་མར་བོན་པོའི་མོ་རྩིས་དེའུ་དྲུག་ལས་དར་བ་ཡིན་ཞེས་ཀྱང་གསུངས་སོ། །དེར་མ་ཟད་ལོ་རྒྱུས་དེབ་ཐེར་རྒྱ་བོད་ཡིག་ཚང་ཆེན་མོ་ལས། བོད་ནི་མིག་མངས་མཁས་ཞེས་དང་། ཏུན་ཧོང་ཡིག་རྙིང་ལས་ཀྱང་། བོད་ཀྱི་བཙན་པོ་སྲོང་བཙན་སྒམ་པོའི་བློན་པོ་ཁྱུང་པོ་སྤུང་སད་ཟུ་ཙེ་ནི་དམག་ཐབས་དང་མིག་མངས་ལ་མཁས་ཞེས་བྲིས་ཡོད་པ་སོགས་དཔྱད་གཞི་དེ་དག་ཕྱོགས་བསྡུས་་་བྱས་ནས་དཔྱད་ན་བོད་དུ་སངས་རྒྱས་བསྟན་པ་མ་དར་གོང་ནས་མིག་མངས་དར་ཡོད་པའི་བདེན་དཔང་ར་སྤྲོད་ཐུབ། དེ་ཡང་འགྱིག་དང་མིག་མངས་གཉིས་ཀྱི་རྩེ་སྟངས་དང་རྣམ་གཞག་ཐོག་་་ནས་ཕན་ཚུན་ཅུང་མི་འདྲ་མོད་དེ་གཉིས་སྔོན་མ་ཉིད་ནས་བོད་ལ་དར་ཡོད་པའི་གནའ་བོའི་བོད་ཀྱི་རིག་གནས་བྱེ་བྲག་ཅིག་ཡིན་པ་དོགས་མེད་བསྙོན་མེད་ཡིན།དེ་ཡང་འགྱིག་ཅེས་པའི་མིང་འདོགས་སྲོལ་སྟེང་ནས་དཔྱད་ན།ཁ་ཤས་ཀྱིས་འགྱིག་ཅེས་པ་དེ་ནི་ཡི་གེ་མ་དག་པ་ཡིན། འགྱིག་ཅེས་པ་མདོ་སྨད་ཀྱི་ཡུལ་སྐད་ཡིན་པ་དང་ཡིག་སྐད་དུ་འགྲིག་ཅེས་པ་་་ཡིན། དེའི་ཕྱིར་འགྲིག་ཅེས་སྒྱུར་ན་དག་ཆ་ཡོད་དོ་ཟེར་བ་མི་འཐད་134

དེ། གལ་སྲིད་འགྱིག་ཅེས་པ་དེ་ནི་འགྲིག་ཏུ་བཙན་བསྒྱུར་བྱས་ན་འགྱིག་ཅེས་པའི་རྩེད་མོ་འདི་ཉིད་གནའ་སྔ་མོ་ནས་བོད་དུ་དར་་་་ཡོད་པའི་རྩེད་མོའམ་དམངས་ཁྲོད་རིག་གནས་ཤིག་ཡིན་པའི་ཐ་་་སྙད་ཀྱི་བདེན་དཔང་དེ་ཉམས་འགྲོ་སྟེ། འགྱིག་ཅེས་པ་ནི་འགྲིག་ཅེས་ཡིན་པར་རྔ་བའི་ལོ་རྒྱུས་ལས་གསུངས་ཤིང་། མདོ་སྨད་ཀྱི་ཁ་སྐད་དུ་ག་ར་བཏགས་གྱ་ཞེས་ཀློག་པ་དང་། མི་ལ་མྱི་དང་གྲི་ལ་གྱི་ཞེས་པ་དེ་ཚང་མ་ཏུན་ཧོང་གཏེར་ཡིག་ལས་ཐོན་པའི་ཡིག་རྙིང་གི་ཀློག་སྟངས་དང་གཅིག་ཡིན། ཏུན་ཧོང་གི་ཡི་གེ་དེ་དག་ནི་བརྡ་རྙིང་ངམ་གནའ་སྐད་ཅིག་ཡིན་པ་དང་ལོ་ངོ་ཆིག་སྟོང་ཡན་གྱི་ལོ་རྒྱུས་་་ལྡན་པར་མཁས་པའི་གསུང་དུ་གསལ་ལ། མ་མཐར་བཀས་བཅད་གསུམ་པ་ཡར་སྔོན་གྱི་ཀློག་སྟངས་ཤིག་ཡིན་པའི་དབང་དུ་བཏང་ན།འགྱིག་ཅེས་པའི་ཐ་སྙད་དེར་མ་མཐར་ཡང་ལོ་ངོ་བདུན་བརྒྱ་བརྒྱད་བརྒྱ་ཙམ་གྱི་ལོ་རྒྱུས་ཡོད་པར་རྟགས་གྲུབ་ཏུ་སླ། དེའི་ཕྱིར་ངའི་རྩོམ་ཡིག་ནང་འགྱིག་ཅེས་སྒྲ་སོར་བཞག་བྱས་ཡོད་པ་ཡང་ཡི་གེར་དག་ཆ་མ་ཐོན་པ་མ་ཡིན་པར་ཐ་སྙད་ཀྱི་ལོ་རྒྱུས་བདེན་དཔང་དེ་སོར་་བཞགརཱི་བྱེད་ཨེ་ཐུབ་བསམ་པ་ཡིན།་ 135

གཉིས། བོད་ཀྱི་སྤྱི་ཚོགས་འཚོ་བའི་ཁྱད་ཆོས་མངོན་གསལ་ལྡན་པ། དངོས་པོ་གང་ཞིག་ཡིན་རུང་རྒྱུ་རྐྱེན་དང་ཁོར་ཡུག་ལ་བརྟེན་ནས་བྱུང་བ་དང་། འབྱུང་བྱེད་རྒྱུ་རྐྱེན་དང་ཁོར་ཡུག་གི་ཤུགས་རྐྱེན་ནི་འབྱུང་བྱ་དངོས་པོ་དེ་ཉིད་ཀྱི་སྟེང་ནས་ཚུར་མངོན་བཞིན་ཡོད། དེ་བཞིན་དུ་འགྱིག་ནི་བོད་ཀྱི་སྤྱི་ཚོགས་འཚོ་བའི་ཁྲོད་ནས་བྱུང་བ་ཡིན་ཕྱིར་འགྱིག་ལ་བོད་ཀྱི་སྤྱི་ཚོགས་འཚོ་བའི་ཁྱད་་་་ཆོས་མངོན་གསལ་མངོན་རྒྱུ་ལོས་ཡོད། ཐོག་མར་འགྱིག་གི་ངོ་བོའི་ཐོག་ནས་བཤད་ན་འགྱིག་ནི་བློ་རིག་འགྲན་བསྡུར་བྱེད་སྤྱད་དང་།རྩེད་མོ་ཀུ་རེ་སློང་བྱེད། ཐ་ན་སོས་དལ་དུས་ཀྱི་ཉི་མ་གཏོང་བྱེད་ཀྱི་རྩེད་མོ་ཞིག་ཡིན་ཞེས་ན་མི་ཆོག་པ་མེད་མོད། འོན་ཀྱང་དེའི་རྩེ་སྟངས་དང་།མིང་བརྡ་ཐ་སྙད་འདོགས་སྟངས་སོགས་གང་ཐད་ནས་བལྟས་ན་བོད་ཀྱི་སྤྱི་ཚོགས་སམ་བོད་མིའི་འཇིག་རྟེན་ལྟ་ཚུལ་དང་།ལེགས་ཉེས་བླང་དོར་ལ་འཇུག་ལྡོག་བྱེད་ཚུལ་སོགས་སྤྱི་ཚོགས་ཀྱི་་བརྗོད་བྱ་ཟབ་མོ་དག་མངོན་གྱི་ཡོད། དེར་མ་ཟད་འགྱིག་གི་ཐ་སྙད་ཙམ་ལ་དཔྱད་ནའང་བོད་ཀྱི་འཚོ་བའི་ཁྲོད་ཀྱི་རྒྱུན་མཐོང་དངོས་་་་པོའི་མིང་བཏགས་ཡོད་དེ། དཔེར་ན་ལྷ་སའི་བཞི་དར་འགྱིག་ཅེས་136

པའི་ནང་གི་ལྷ་ས།འབྲོང་མོའི་རྭ་བརྡར་འགྱིག་ཅེས་པའི་འབྲོང་མོ།འབྲི་མོའི་སྐེ་འཆར་འགྱིག་ཅེས་པའི་འབྲི་མོ་དང་སྐེ་འཆར་གཉིས།རྒོད་པོའི་གསུམ་སྒྲོག་ནང་གི་གསུམ་སྒྲོག ཟུར་གསུམ་སྔགས་པའི་ཧཱུྃ་ཁང་འགྱིག་ཅེས་པའི་སྔགས་པ་དང་ཧཱུྃ་ཁང་། རྡོ་རྗེ་རྒྱ་གྲམ་འགྱིག་ཅེས་པའི་རྡོ་རྗེ། བདུད་འདུལ་མཆོད་རྟེན་འགྱིག་ཅེས་པའི་མཆོད་རྟེན། རྟག་བརྟན་གཡུང་དྲུང་འགྱིག་ཅེས་པའི་གཡུང་དྲུང་ལྟ་བུ་འགྱིག་གི་མིང་བརྡ་ཐ་སྙད་དང་དཔེར་བརྗོད་ཀྱི་དངོས་པོ་བརྗོད་་ཀྱིས་མི་ལང་མཆིས་པ་རྣམས་ནི་བོད་ཀྱི་འཚོ་བའི་ནང་མིག་མཐོང་ལག་ཟིན་གྱི་དངོས་པོ་ཡོ་བྱད་ཤ་སྟག་ཡིན་པས་བོད་རིགས་ཀྱི་སྤྱི་་་ཚོགས་འཚོ་བ་དང་བོད་ཀྱི་རིག་གནས་ཀྱི་ཁྱད་ཆོས་མངོན་པར་་་་་གསལ་བ་ལྡན། དེའི་ཕྱིར་འགྱིག་དང་མིག་མངས་ནི་རྒྱལ་ཁབ་དང་མི་རིགས་གཞན་ནས་མཆེད་འོངས་པ་མ་ཡིན་པར་བོད་རང་ས་རང་ཡུལ་ནས་མཆེད་ཅིང་དར་རྒྱས་བྱུང་བའི་སྲོལ་རྒྱུན་རིག་གནས་ཤིག་ཡིན་པ་མཚོན་གྱི་ཡོད་དོ།།137

བོད་ཀྱི་མིག་མངས་སྒྱུ་རྩལ་མྱུར་སྐྱོབ་དང་འཛིན་སྐྱོང་བྱེད་པའི་སྐོར་གྱི་བསམ་གཞིགགཅོད་པ་དོན་གྲུབ།བོད་གངས་ཅན་པ་རྣམས་ཀྱི་བློ་གྲོས་ཀྱི་རྩལ་ལས་ཐོན་པའི་་་་མིག་མངས་སྒྱུ་རྩལ་ནི། གནའ་དེང་གངས་ལྗོངས་ཡུལ་དུ་འཚོ་བཞུགས་གནང་བའི་བོད་པའི་སྲོལ་རྒྱུན་གྱི་དམངས་ཁྲོད་རིག་་་་་་་གནས་མང་བོའི་དབུས་སུ་མེད་དུ་མི་རུང་བའི་རིག་གནས་རྩ་ཆེན་ཞིག་ཡིན་ལ། དེ་ཡང་ཆེ་བ་བོད་པའི་བཙན་པོ་རིམ་བྱོན་དང་།མཁས་དབང་རིམ་བྱོན། ཆུང་བ་ཞིང་ཕྱུགས་ལས་གཉེར་བའི་རོང་འབྲོག་འབངས་མི་དང་། ཐ་ན་བུད་མེད་དང་བྱིས་པ་རྣམས་ཀྱིས་ཀྱང་རྒྱུན་དུ་སྤྲོ་རྩེད་ཆེ་བའི་སྒྱུ་རྩལ་ཁྱད་པར་ཅན་ཞིག་ཡིན། ཆོས་རྒྱལ་སྲོང་བཙན་སྒམ་པོའི་སྐབས་སུ་བཀོལ་སྤྱོད་མྱོང་བའི་རྡོའི་མིག་གཞོང་རྒྱལ་པོའི་སྐུ་མཁར་ཕོ་བྲང་བྱམས་པ་མི་འགྱུར་གླིང་གི་གནའ་138

ཤུལ་ནས་རྙེད་པ་ནས་བརྩིས་ན། བགྲང་བྱ་ཆིག་སྟོང་ལྔ་བརྒྱ་ལྷག་གི་ལོ་རྒྱུས་ལྡན་ནོ།།དེ་ཡང་ལོ་རྒྱུས་ཀྱི་ཆུ་རྒྱུན་རིང་མོའི་ནང་དུ་བོད་རིགས་སྲོལ་་་རྒྱུན་གྱི་མིག་མངས་དེ། མེད་པ་ནས་ཡོད་པར་ཆགས་པ་དང་ཡོད་པ་ནས་རིམ་བཞིན་རྒྱ་ཇེ་ཆེར་གྱུར་ཏེ་བོད་ཁུལ་ཡོངས་སུ་ས་ཁྱབ་རྡོ་་་ཁྱབ་ཏུ་སོང་བར་མཆིས་ཤིང་། ད་ལྟ་ངེད་ཅག་གིས་མདོ་དབུས་ཁམས་གསུམ་དུ་ནང་དོན་ཕུན་སུམ་ཚོགས་ཤིང་རྩེ་ཐབས་སྣ་མང་་འདུས་པའི་མིག་མངས་ཀྱི་རིགས་ལ་ཡང་གང་མང་ཡོད་པ་མཐོང་་འདུག དཔེར་ན་བཅིར་འགྱིགརྗོདང་ཉ་འགྱིག རྒྱལ་པོ་དང་བློན་པོའི་འགྱིག སྤྱང་ཀི་དང་ལུག་འགྱིག བཞི་འགྱིག དྲུག་འགྱིགབདུན་འགྱིག དགུ་འགྱིག ཡང་ན། 14྾14ཅན་དང་།17྾17ཅན། 19྾19ཅན་གྱི་མིག་མངས་ཀྱང་མང་བོ་ཡོད་པ་སུས་ཀྱང་མཐོང་བ་བསྙོན་དུ་མེད། བོད་པའི་མིག་མངས་ཞིབ་འཇུག་གནང་མཁན་གྱི་རྒྱལ་སྤྱིའི་མཁས་པ་དང་རྒྱལ་ནང་གི་མཁས་པ་་་་་རྣམས་ཀྱིས་ཞིབ་འཇུག་གནང་བ་ལྟར་ན། བོད་རིགས་ཀྱི་མིག་མངས་སམ་འགྱིག་ནི་རྒྱལ་སྤྱི་དང་རྒྱལ་ནང་གི་མི་རིགས་གཞན་དང་139

རྒྱལ་ཁབ་གཞན་གྱི་མིག་མངས་ལས་སྔོན་ཐོན་ཡིན་པར་གདེང་་་་་་འཇོག་མཐོན་པོ་གནང་འདུགཡིན་ནའང་རང་རེའི་ཡུལ་ཁམས་འདི་བཅིངས་པ་ལས་གྲོལ་་་རྗེས་ལྷག་པར་དུ་དུས་སྐབས་གསར་བའི་ཚོང་རའི་དཔལ་འབྱོར་གྱི་གནས་ཚུལ་གསར་བ་དང་འགན་འཁུར་གསར་བའི་འོག་ཏུ། དེང་རབས་ཀྱི་རིག་གནས་གསར་བ་དང་འཕྲུལ་ཆས་སྣ་མང་གིས་མི་་་་་རྣམས་ཀྱི་བློ་རིག་འཕྲོག་པ་ལྟར། མི་རིགས་རང་གི་སྲོལ་རྒྱུན་རིག་གནས་འདི་འཛིན་སྐྱོང་དང་མཐོང་ཆེན་བགྱིད་པ་སྣང་མེད་དུ་་་་་་བསྐྱུར་བ་དང་། ཡང་ན་དམངས་ཁྲོད་ཀྱི་སྲོལ་རྒྱུན་རིག་གནས་ལ་ལ་སྣུམ་ཟད་ཀྱི་མར་མེ་བཞིན་ཉམས་ལ་ཉེ་བ་དང་འཇིག་པར་ཉེ་བར་གྱུར་འདུག དཔེར་ན། ངེད་ཅག་གིས་རྟོག་དཔྱོད་བྱས་པ་ལྟར་ན་མཚོ་སྔོན་པོའི་ཁོར་ཡུག་གི་འབྲོག་པ་མང་བོ་ལས་རང་ལོ་བཞི་བཅུ་མན་གྱི་འབྲོག་པས་མིག་མངས་མང་ཆེ་ཤོས་རྩེ་མི་ཤེས་ཤིང་། བྱིས་པ་དང་བུད་མེད་ལ་མཚོན་ན་མིག་མངས་སམ་འགྱིག་ཅེས་པ་བོད་རང་གི་སྲོལ་རྒྱུན་སྒྱུ་རྩལ་ཞིག་ཡིན་པ་ཡང་མི་ཤེས། གལ་ཏེ་ངེད་ཅག་གིས་མིག་མངས་སམ་འགྱིག་འདི་ཉམས་པ་སོར་ཆུད་དང་མ་་140

ཉམས་འཕེལ་རྒྱས་སུ་བཏང་སྟེ། འཛིན་སྐྱོང་སྤེལ་གསུམ་ལེགས་པོ་ཞིག་མ་བྱས་ན། མི་འགྱང་བར་མིང་གི་ལྷག་མ་ཙམ་དུ་འགྱུར་རྒྱུ་ནི་གདོན་མི་ཟའོ།།དེ་ཡང་ཏང་གི་ཚོགས་ཆེན་སྐབས་བཅུ་དྲུག་པའི་ཐོག་ཏུ་རིག་གནས་ཤུལ་བཞག་དང་ཕུལ་དུ་བྱུང་བའི་དམངས་ཁྲོད་སྒྱུ་རྩལ་གལ་ཆེན་དག་མྱུར་སྐྱོབ་དང་སྲུང་སྐྱོང་། རྒྱུན་འཛིན་བྱ་རྒྱུ་ནི་ལས་དོན་གལ་ཆེན་ཞིག་ཏུ་བཞག་ནས་འཆར་གཞི་བཟོས་ཡོད་ཅིང་། རྒྱལ་སྲིད་སྤྱི་ཁྱབ་ཁང་གིས〈 རང་རྒྱལ་གྱི་དངོས་པོ་མ་ཡིན་པའི་རིག་་་་་གནས་ཤུལ་བཞག་སྲུང་སྐྱོབ་བགྱི་བའི་སྐོར་ལ་ཤུགས་སྣོན་རྒྱག་་་་་་དགོས་པའི་བསམ་འཆར〉ཞེས་པའི་ཡིག་ཆ་གལ་ཆེན་སྤེལ། ཡིག་ཆ་གལ་ཆེན་འདི་དག་གཅིག་རྗེས་གཉིས་མཐུད་ངང་སྤེལ་བ་འདིས།བོད་ཁུལ་ཡོངས་ཀྱི་ལོ་རྒྱུས་རིང་བའི་དངོས་པོ་མ་ཡིན་པའི་རིག་་་་གནས་ཤུལ་བཞག་གམ་གཟུགས་མེད་ཀྱི་རིག་གནས་ཤུལ་བཞག་་་་འདི་དག་མྱུར་སྐྱོབ་དང་འཛིན་སྐྱོང་བགྱི་བའི་ཐད་ལ་ཕན་འབྲས་་བསམ་གྱིས་མི་ཁྱབ་པ་ཐོན་འདུག མཉམ་འབྲེལ་རྒྱལ་ཚོགས་ཚན་སློབ་རིག་གསུམ་གྱི་རྩ་འཛུགས་ཀྱིས་ཀྱང〈 དངོས་པོ་མ་ཡིན་པའི་་་141

རིག་གནས་ཤུལ་བཞག་སྲུང་སྐྱོབ་བགྱི་བའི་ཆིངས་ཡིག〉ཅེས་སྤེལ་བས་ཀྱང་འཛམ་གླིང་སྟེང་གི་རྒྱལ་ཁབ་སོ་སོ་དང་མི་རིགས་སོ་སོའི་རིག་གནས་ཤུལ་བཞག་རྩ་ཆེན་དག་མྱུར་སྐྱོབ་དང་འཛིན་སྐྱོང་བྱ་་བའི་ཐད་དུ་བླང་བྱ་ནན་མོ་བཏོན་པ་འདིར་རྒྱང་རིང་གི་མཛུབ་་་་སྟོན་རང་བཞིན་གྱི་དོན་སྙིང་གལ་ཆེན་ལྡན་པ་རེད།ངེད་ཅག་རྣམས་ཀྱིས་ཤེས་གསལ་ལྟར། དངོས་པོ་མ་ཡིན་པའི་རིག་གནས་ཤུལ་བཞག་རྩ་ཆེན་ནི། མི་རིགས་ཤིག་གི་སྙིང་སྟོབས་དང་བརྩེ་སེམས་འཆིང་བའི་མཚོན་རྟགས་གཙོ་བོ་ཞིག་ཡིན་ལ།རྒྱལ་ཁབ་གཅིག་གྱུར་དང་མི་རིགས་མཐུན་སྒྲིལ་གྱི་ཀ་རྡོ་ལྟ་བུའི་་་་རྨང་གཞི་དང་མིའི་རིགས་ཀྱི་བློ་གྲོས་ཀྱི་ཉིང་བཅུད་ཀྱང་ཡིན་ཟེར་ཆོག ཡིན་ནའང་འཛམ་གླིང་དཔལ་འབྱོར་གཅིག་གྱུར་ཅན་དང་དེང་རབས་ཅན་གྱི་འཛུགས་སྐྲུན་སྣ་མང་སྤེལ་བའི་གོ་རིམ་ཁྲོད།དངོས་པོ་མ་ཡིན་པའི་རིག་གནས་ཤུལ་བཞག་གི་རྟེན་གཞི་དང་ཁོར་ཡུག་བཅས་པ་ལོ་རྒྱུས་སྟེང་སྔར་བྱུང་མ་མྱོང་བའི་འགྱུར་ལྡོག་ཆེན་པོ་དང་། འབངས་མིའི་འཚོ་བའི་སྤྱོད་ཐབས་དང་མི་ཚེའི་ལྟ་བ་དང་རིན་ཐང་ལྟ་བ་བཅས་ཀྱང་འགྱུར་ལྡོག་བློ་ཡིད་ལས་འདས་པ་བྱུང་142

སྟབས། བགྲང་བྱ་སྟོང་ཕྲག་དུ་མའི་སྔོན་ལ་དར་བའི་སྲོལ་རྒྱུན་གྱི་རིག་གནས་སྐོར་ཞིག་ཉམས་དང་ཉམས་བཞིན་མཆིས། དེ་བས་ངེད་ཅག་གིས་བློ་སེམས་འགྱུར་མེད་ཀྱིས་ལོ་རྒྱུས་ཀྱི་འགན་ལྕི་འདི་ཕྲག་ཏུ་འཁུར་རྒྱུ་ནི་སྨོས་མ་དགོས་པའི་འོས་འགན་ནོ།།ད་ལྟ་ངེད་རྣམས་ཀྱི་མིག་གི་དགའ་སྟོན་དུ་གྱུར་པའི་མིག་་་་་་་མངས་ནི། གནའ་བའི་ལོ་རྒྱུས་ཡིག་ཆ་ལས་བསྟན་པ་ལྟར་ན། བོད་གནའ་རབས་ཀྱི་མོ་དང་རྩིས་ཀྱི་ཆོ་གའི་ཁྲོད་དུ་བྱུང་བའི་སྒྱུ་རྩལ་་་ཞིག་ཡིན་ཟེར་ཞིང་། དེ་ཡང་ཐོག་མར་རྒྱལ་པོའི་ཕོ་བྲང་ནས་དར་ཞིང་རིམ་གྱིས་དམངས་ཁྲོད་ཀྱི་འབངས་མིའི་ཁྲོད་དུ་དར་ཁྱབ་བྱུང་།མིག་མངས་ནི་སྤྲོ་རྩེད་ཙམ་ལ་རོལ་བ་མིན་པར། དེའི་ནང་ནས་བོད་ཀྱི་རིག་གནས་ཀྱི་སྣ་ག་མི་ཉུང་བ་བསགས་ཤིང་འདུས་ཡོད། དེ་ནི་ཀྲུང་གོའི་རྒྱ་མི་རིགས་ཀྱི་མིག་མངས(བེ་ཆི)ཟེར་བའི་བྱུང་འཕེལ་ལ་འབྲེལ་བ་དམ་པོ་མཆིས་ལ། མདོ་དབུས་མཐོ་སྒང་བོད་ཀྱི་ཁྱད་འཕགས་ཅན་དང་གསང་བའི་རིག་གནས་ཀྱང་ནང་དུ་འདུས་འདུགལོ་རྒྱུས་དེབ་ཐེར་མི་ཉུང་བའི་ནང་དུ་བོད་རིགས་ཀྱི་མིག་མངས་རྩེ་བའི་གནས་ཚུལ་བཀོད་འདུག དཔེར་ན། རྒྱའིཊྭཱཾ ཐང་ཡིག〉ཅེས་པ་143

ལས། བོད་པ་མིག་མངས་རྩེ་བར་སྤྲོ་བ་ཤིན་ཏུ་ཆེ་ཞེས་བཀོད་ཡོད།བོད་ཀྱི་གནའ་དཔེ་མང་བོ་ལས་རྒྱལ་པོའི་ཕོ་བྲང་དུ་མིག་མངས་རྩེ་བའི་སྲོལ་དང་དར་ཁྱབ་པའི་ལོ་རྒྱུས་ཀྱང་བཀོད་པ་སུས་ཀྱང་མཐོང་བ་ལྟར་རོ།།ཁྱད་པར་དུ་གླིང་རྗེ་གེ་སར་རྒྱལ་པོའི་སྒྲུང་གི་ནང་དུ་གླིང་གེ་་སར་རྒྱལ་པོ་དང་བློན་པོ་སོགས་ལྷན་དུ་མིག་མངས་རྩེ་བའི་ལོ་རྒྱུས་གང་མང་བཀོད་འདུག དཔེར་ན། 〈ཧོར་གླིང་གཡུལ་འགྱེད〉སྟོད་ཆ་ལས། དེ་ཡང་ཉིན་རེ་བཞིན་ལྕགས་ར་རྩེ་དགུའི་ཡང་སྟེང་དུ་བཞུགས་གདན་བཀོད་ཅིང་བློན་པོ་ཕྱིང་སྔོན་ཅན་དང་དཔོན་་་་་་་གཡོག་གཉིས་ནས། ཤོ་མིག་མངས་ཀྱི་སྐུ་རྩེད་ལ་ཉི་མ་ཅི་འལྷོཁ་མཛད་ཅིང་ཡོད་པར། དེའི་ནངས་མོ་རྒྱལ་པོ་སེང་ཆེན་དེ་ཉིད་དང་། བློན་པོ་ཕྱིང་སྔོན་གཉིས་མིག་མངས་རྩེ་བར་ཆས་ནས་རས་གཞིའི་སྟེང་དུ་རྡེའུ་རེ་རེ་ཙམ་རྒྱག་གིན་ཡོད་པར། ཁྲུང་ཁྲུང་གསུམ་གྱིས་གྲལ་བསྒྲིགས་ནས་ལྡིང་སྐོར་བརྒྱབ་པའི་གྲིབ་མ་ནག་ཡེར་གྱིས་བྱུང་བ་དང་མཉམ་དུ་བྱ་བྲུན་གཅིག་བཏང་བ་རས་གཞི་དེའི་སྟེང་དུ་རླངས་པ་ཕྱུར་རེ་བྱུང་། ཞེས་གེ་སར་རྒྱལ་པོ་དང་བློན་པོ་ཕྱིང་144

སྔོན་གཉིས་ཀྱིས་བདུད་ཡུལ་ནས་ཉིན་རེར་ཤོ་མིག་མངས་སྐུ་རྩེད་ཀྱི་གནས་ཚུལ་དང་། མིག་གཞོང་རས་གཞིའི་སྟེང་དུ་རྡེའུ་རེ་རེ་ཙམ་འཇོག་གིན་འདུག་པའི་སྣང་བརྙན་དག་གསལ་བོར་ཞིབ་འབྲི་་་་་་་གནང་འདུག ད་དུང་བོད་ལྗོངས་ཆབ་མདོ་དང་ཁམས་སྡེ་དགེ་གཉིས་ཀྱི་ས་མཚམས་ཀྱི་རྡོ་ཕ་བོང་ཞིག་གི་སྟེང་དུ་འགྱིག་གཞོང་་་་བརྐོས་ཡོད་ལ། ཡུལ་ཤུལ་ཁུལ་ཆུ་དམར་ལེབ་རྫོང་དང་རྨ་ལྷོའི་དགུ་རོང་ཁོག་བཅས་སུ་ཡང་གེ་སར་རྒྱལ་པོའི་མིག་མངས་རྩེ་ཤུལ་ཡིན་ཞེས་འགྱིག་རྡོའམ་རྡོའི་མིག་གཞོང་མཐོང་དུ་ཡོད་པར་མ་ཟད།ངག་རྒྱུན་ཡང་ཉན་ན་འདོད་ཅིང་ཡིད་དབང་འགུག་པ་མང་བོ་་་་་མཆིས། འདི་ནས་ངེད་རྣམས་ཀྱིས་བོད་གངས་ཅན་གྱི་མིག་མངས་སྒྱུ་རྩལ་ལོ་རྒྱུས་རིང་ཞིང་དར་ཁྱབ་ཆེ་བ་གསལ་བོར་ཤེས་ཐུབ།དེ་རིང་ཡང་མདོ་དབུས་ཁམས་གསུམ་གྱི་མཐའ་ཡས་རྩྭ་ཐང་་ཡངས་པའི་ཕྱུགས་རྫི་རྒན་པོ་དང་། ཁོད་སྙོམས་སྔོ་ལྗང་ལྡན་པའི་ཞིང་ཁར་ཞིང་བ་རྒན་པོ་ཚོ་རང་རང་ཡུལ་ནས་ལྷན་དུ་ཚོགས་ཏེ།རྡེའུ་དཀར་ནག་གིས་མིག་མངས་སམ་འགྱིག་དེད་ནས་རྒྱལ་ཕམ་་་འགྲན་པ་དང་སྤྲོ་རྩེད་ལ་རོལ་བ་འདི་མཐོང་བ་ཙམ་གྱིས་ཡིད་ལ་སྤྲོ་145

བ་འབུམ་གྱི་དཔལ་སྦྱིན་པའི་ཚོར་བ་རང་དབང་མེད་པར་ཤར་བ་ལྟར་རོ།།བོད་རིགས་མིག་མངས་སྒྱུ་རྩལ་གྱི་འབྱུང་ཁུངས་ཀྱི་ཆ་ནས་་་་་བཤད་ན། ད་ལྟ་མཁས་པ་མང་བོའི་བཞེད་པ་གཅིག་མཐུན་ཞིག་གཏན་ནས་ཡོང་བཞིན་མེད། དེ་ཡང་ཁ་ཅིག་གིས་བོད་ཀྱི་མིག་མངས་འདི་ཐོག་མར་རྒྱ་ནང་ནས་དར་ཞིང་རིམ་གྱིས་བོད་ཡུལ་དུ་ཁྱབ་པ་ཡིན་ཞེས་ལུང་དང་རིགས་པས་བསྒྲུབས། ཁ་ཅིག་གིས་འབྱུང་ཁུངས་བོད་ཡུལ་ཡིན་ལ། བོན་པོའི་ཆོས་ལུགས་ཀྱི་རྩིས་དང་མོ་འདེབས་པ་བཅས་ལས་བྱུང་ཞེས་དཔྱད་གཏམ་བརྗོད་བཞིན་་་་འདུག ཡང་ཁ་ཅིག་གིས་བོད་ཡུལ་དང་རྒྱ་ཡུལ་གཉིས་ནས་མཉམ་དུ་དར་ཞིང་སྤེལ་བ་ཡིན་ཞེས་སྨྲས་སོ།།བོད་ལྗོངས་གནའ་རྫས་སྔོག་འདོན་པས་གནའ་ཡི་བང་སོ་ནང་ནས་མིག་མངས་ཀྱི་རྡེའུ་དཀར་ནག་རྙེད་པ་ལྟར་ན། མིག་མངས་འདི་རྡོ་ཆས་གསར་བའི་སྐབས་སུ་དར་བ་ཡིན་པ་ཁོ་ཐག་བཅད།མངའ་རིས་གུ་གེ་རྒྱལ་པོའི་རྒྱལ་ས་ནས་ཀྱང་ད་ལྟའི་མིག་མངས་ཀྱི་རེའུ་མིག་དང་མཐུན་པའི་རི་མོ་ཡོད་པའི་ས་རྡོ་རྙེད་བྱུང་།ཏུན་ཧོང་146

གཏེར་ཡིག་ལས་བཀོད་པ་ལྟར་ན། བཙན་པོ་སྲོང་བཙན་སྒམ་པོའི་ཡབ་གནམ་རི་སྲོང་བཙན་གྱི་བློན་ཆེན། ཁྱུང་པོ་སྤུང་སད་ཟུ་ཙེ་རྩེ་ཞེས་པ་ཞིག་ཡོད་པ་ཆབ་སྲིད་དང་དམག་དོན་ལ་མཁས་པར་མ་་་་ཟད། མིག་མངས་རྩེ་བར་ཡང་ཤིན་ཏུ་མཁས་ཟེར། ཁོང་གིས་གཞུང་དོན་སྒྲུབ་ཞོར་དུ་མིག་མངས་རྩེ་བར་འགྲན་ཟླ་མེད་སྐད།འདིར་དཔྱད་ན་རྒྱལ་པོ་སྲོང་བཙན་སྒམ་པོའི་སྔོན་ལ་མིག་མངས་སྒྱུ་རྩལ་དར་རྒྱ་ཆེ་བ་སུས་ཀྱང་ཤེས་ཐུབ་བོ།།དུས་རབས་བཅུ་བདུན་བའི་སྐབས་སུ། བོད་པའི་མིག་མངས་སྒྱུ་རྩལ་ལ་ཆེད་དུ་ཞིབ་འཇུག་བྱེད་པའི་དཔེ་དེབ་ཀྱང་བསྐྲུན་ཡོད།དུས་རབས་བཅུ་དགུ་བའི་སྐབས་སུ། བོད་ཀྱི་སྐད་གྲགས་ཆེ་བའི་སྐར་རྩིས་པ་བསྟན་པ་རྒྱ་མཚོ་ལགས་ཀྱིས་བོད་ཀྱི་མིག་མངས་སྒྱུ་་་་རྩལ་གྱི་གཞུང་ལུགས་ཐད་དུ་དཔེ་དེབ་གསར་བ་བྲིས་ནས་སྤེལ།དེས་ཀྱང་བོད་ཀྱི་མིག་མངས་སྒྱུ་རྩལ་གྱི་མ་ལག་འཐུས་ཚང་གཏོང་བར་ལག་རྗེས་མི་དམན་པ་བཞག་ཡོད།གང་ལྟར་ཡང་ལོ་རྒྱུས་ཀྱི་ཡིག་ཆ་གལ་ཆེན་ལས་བསྟན་པ་ལྟར་ན། བོད་པའི་མིག་མངས་སྒྱུ་རྩལ་ནི་བོད་ཡུལ་རང་ནས་བྱུང་ཞིང་147

དར་བར་གྱུར་པ་སུས་ཀྱང་བསྙོན་དུ་མེད། མ་མཐར་ཡང་སྲོང་བཙན་སྒམ་པོའི་ཡབ་གནམ་རི་སྲོང་བཙན་སྐབས་སུ་མཆིས་པ་ལོ་་རྒྱུས་ཀྱི་ཡིག་ཆ་ལས་གསལ་བོ་ཤེས་ཐུབ།འགྱིག་གི་རྣམ་གྲངས་ཀྱི་ཆ་ནས་བཤད་ན། བློ་གསལ་གྱི་རྩེད་ཆས〈 ཀུན་དགའ་ནོར་བུའི་བང་མཛོད〉ལས་བསྟན་པ་ལྟར་ན།བོད་འགྱིག་གི་རྣམ་གྲངས80ལྷག་ཡོད་པར་གསུངས་འདུག དཔེར་ན། གསེག་ཏའི་འགྱིག མེ་མདའི་འགྱིག བཞི་འགྱིག བྱ་རྒོད་སྡོང་འགྱིག ཨ་ལོང་རྒྱབ་ཐུབ་འགྱིག ལྷམ་འགྱིག མི་རྟག་རི་མོའི་འགྱིག་རབ་ལྡན་སྒོ་བརྒྱད་འགྱིག དཔའ་བོའི་རྩེ་གསུམ་འགྱིག རྡོ་རྗེ་རྒྱ་གྲམ་འགྱིག་བཅས་འགྱིག་གི་རྣམ་གྲངས་མང་བོ་བགྲང་རྒྱུ་ཡོད་དེ།འདི་དག་ད་ལྟ་མང་ཆེ་ཤོས་དམངས་ཁྲོད་དུ་བཀོལ་སྤྱོད་ཤིན་ཏུ་་་་ཉུང་། ཐ་ན་མིང་གི་རྣམ་གྲངས་ཀྱང་ཤེས་མཁན་ཧ་ཅང་དཀོན་པོ་འདུག འདི་ལས་གོ་ཐོས་ཉུང་བའི་འགྱིག་གི་རྣམ་གྲངས་མང་བོ་འདི་དག་ཉམས་དང་ཉམས་བཞིན་མཆིས་པ་གསལ་བོ་ཤེས་པས་་་ངེད་ཅག་གིས་འབད་པས་མྱུར་སྐྱོབ་ལེགས་པོ་མ་བྱས་ན་སླར་གསོ་བྱ་རྒྱུ་ཁག་པོ་འདུག148

གངས་རིའི་ཡུལ་དུ་དར་བའི་བོད་པའི་མིག་མངས་སྒྱུ་རྩལ་ནི།བགྲང་བྱ་སྟོང་ཕྲག་དུ་མར་སྲེག་བཅད་བརྡར་གསུམ་བརྒྱུད་པའི་་་གསེར་བཞིན་དུ་ཡང་ཡང་ལེགས་བཅོས་མང་བོ་བརྒྱུད་པར་བརྟེན།ད་ལྟ་མ་ལག་ཕུན་སུམ་ཚོགས་པ་ཞིག་གྲུབ་ཡོད། དེའི་མིག་གཞོང་གི་ཆ་ནས་བལྟས་ན། སྣ་མི་གཅིག་པ་བཅུ་ལྷག་ཅིག་ལ་སླེབས་འདུག་པ་དང་། མིག་མངས་རྩེ་ཐབས་ཀྱི་སྟེང་ནས་བལྟས་ན་མི་རྒན་གྱི་འགྲན་བསྡུར་དང་བྱིས་པའི་སྤྲོ་རྩེད་བཅས་སྣ་མང་འདུས་འདུག མིག་མངས་ཀྱི་ཁྱབ་རྒྱའི་ཐད་དུ་བལྟས་ན། བོད་པའི་མིག་མངས་འདི་རྒྱ་རིགས་དང་ཧེ་རིགས། ཟ་ལར་རིགས། ཧོར་རིགས། སོག་རིགས་བཅས་མང་བོའི་ཡུལ་དུ་ཁྱབ་ཡོད་ལ། མི་རིགས་མི་གཅིག་པ་དེ་དག་ཀྱང་སྤྲོ་བ་ཤིན་ཏུ་རྒྱས་པའི་དམངས་ཁྲོད་སྤྲོ་རྩེད་ཀྱི་བྱ་འགུལ་མེད་དུ་མི་རུང་བ་ཞིག་ཏུ་གྱུར་ཡོད། འདིའི་སྟེང་ནས་བལྟས་ན་བོད་པའི་མིག་མངས་སྒྱུ་རྩལ་ནི་ཉམས་པ་མེད་པའི་ཚེ་སྲོག་ཡོད་པ་གསལ་་་་ལེར་མཚོན་ཐུབ། ཡིན་ནའང་བློ་ཕམ་པ་ཞིག་ནི་ད་ལྟ་མིག་མངས་རྩེ་མཁན་གྱི་མི་ཇེ་ཉུང་དང་ཁྱབ་རྒྱ་ཡང་ཇེ་ཆུང་དུ་འགྲོ་བཞིན་ཡོད་པ་སུས་ཀྱང་ཤེས་གསལ་ལྟར་རོ།།149

སྤྱི་ལོ2005ལོའི་ཟླ་དྲུག་པའི་ནང་དུ་ཡུན་ནན་ཞིང་ཆེན་བདེ་་་ཆེན་བོད་རིགས་རང་སྐྱོང་ཁུལ་དུ་བོད་ཀྱི་མིག་མངས་སྒྱུ་རྩལ་དུས་ཆེན་བསྡུས་ཏེ། རྒྱལ་སྤྱི་དང་རྒྱལ་ནང་གི་མིག་མངས་སྒྱུ་རྩལ་ལ་མཁས་པ་དང་སྤྲོ་བ་ཡོད་པའི་མགོ་ཁྲིད་སྐོར་ཞིག་གདན་འདྲེན་ཞུས་ནས་དུས་ཆེན་ལ་ཞུགས། བོད་རང་སྐྱོང་ལྗོངས་ཀྱི〈བོད་ལྗོངས་སྒྱུ་རྩལ་ཞིབ་འཇུག〉གི་གཙོ་སྒྲིག་པའམ་བོད་ཀྱི་མིག་མངས་ལ་ཞིབ་་་འཇུག་གནང་མཁན་གྱི་ཆེད་མཁས་པ་ཟླ་བ་བཟང་པོ་ལགས་གདན་འདྲེན་ཞུས་པ་ལྟར་བདེ་ཆེན་ཁུལ་ལ་ཕེབས་ཏེ། བོད་ཀྱི་མིག་མངས་སྒྱུ་རྩལ་སྐོར་ལ་མཁས་པ་རྣམས་དང་ལྷན་དུ་གླེང་མོལ་བགྱིས་ཏེ།ཁོང་གིས་གསུང་བཤད་ལེགས་པོ་གནང་བར་ཚོགས་ཞུགས་ཀྱི་་་་་་་མཁས་པ་རྣམས་ཀྱིས་གདེང་འཇོག་ཚད་མཐོན་པོ་གནང་།སྐབས་འདི་ཡི་མིག་མངས་དུས་ཆེན་བརྒྱུད་ནས་རྒྱ་ཆེ་བའི་མི་དམངས་མང་ཚོགས་དང་རྒྱལ་སྤྱི་རྒྱལ་ནང་གི་མཁས་པ་རྣམས་ལ་་བོད་པའི་མིག་མངས་སྒྱུ་རྩལ་གྱི་ཁྱད་ཆོས་དང་རིན་ཐང་ཁྱབ་་་་་་་་བསྒྲགས་བྱས་ཤིང་། མིག་མངས་སྒྱུ་རྩལ་འདི་སྤྱི་ཚོགས་རིང་ལུགས་ཀྱི་བསམ་པའི་དཔལ་ཡོན་འཛུགས་སྐྲུན་བྱ་བའི་ཁྲོད་དུ་འཕེལ་རྒྱས་150

སུ་གཏོང་དགོས་པའི་སྐུལ་མ་བཏང་།སྤྱི་ལོ2006ལོའི་ཟླ་བརྒྱད་པར། མཚོ་སྔོན་ཞིང་ཆེན་མི་དམངས་སྲིད་གཞུང་གི་ཧྲིན་ཀྲང་གཞོན་པ་སྟག་འབུམ་ཐར་གྱིས་ཐུགས་་་་་་འཁུར་གནང་བ་དང་། མཚོ་སྔོན་ཞིང་ཆེན་རྩོམ་རིག་སྒྱུ་རྩལ་མཉམ་འབྲེལ་ལྷན་ཚོགས་ཀྱིས་མཐོང་ཆེན་གནང་བར་བརྟེན། ངེད་ཅག་མཚོ་སྔོན་ཞིང་ཆེན་གེ་སར་ཞིབ་འཇུག་ཁང་གི་ཞིབ་འཇུག་མི་སྣ་་་་རྣམས་ཀྱིས་བརྩོན་འགྲུས་ལ་བརྟེན་ནས་བོད་ཁུལ་གྱི་མིག་མངས་སྒྱུ་རྩལ་སྔོག་འདོན་དང་མྱུར་སྐྱོབ།སྲུང་སྐྱོང་བྱ་བ་ལེགས་འཛིན་བགྱིས་པ་བཅས་ཐད་དུ་གྲུབ་འབྲས་ཀྱང་མངོན་གསལ་བླངས་བྱུང་། དེ་ཡང་གནའ་མཁར་ཟི་ལིང་ནས་མཚོ་སྔོན་ཞིང་ཆེན་གྱི་བོད་རིགས་་དམངས་ཁྲོད་མིག་མངས་སྒྱུ་རྩལ་འགྲན་སྡུར་ཐེངས་དང་པོ་གཟབ་རྒྱས་ངང་འཚོགས་པ་འདི་ནི། ལོ་འཁོར་སྟོང་ཕྲག་དུ་མར་བརྒྱུད་ཡོང་བའི་སྲོལ་རྒྱུན་ཏེ་དངོས་པོ་མ་ཡིན་པའི་རིག་གནས་ཤུལ་བཞག་འདི་དག་དུས་རབས་ཉེར་གཅིག་པར་ཡང་བསྐྱར་གསར་དུ་སོས་་་པའི་སྐལ་བ་ལྡན་པར་བཅུག་ཅིང་། དེ་ཡང་སྲོལ་རྒྱུན་ལེགས་པོ་འདི་རྒྱུན་ཆད་མེད་པར་རྒྱུན་འཛིན་དང་ཁྱབ་སྒྲོག རྒྱ་ཆེར་སྤེལ་བར་151

བཏང་སྟེ། བོད་རིགས་མི་དམངས་མང་ཚོགས་ཀྱི་ཉིན་རེར་འཕེལ་རྒྱས་སུ་འགྲོ་བཞིན་པའི་རིག་གནས་འཚོ་བའི་དགོས་མཁོ་ཕུན་སུམ་ཇེ་ཚོགས་སུ་བཏང་ནས། མི་དམངས་མང་ཚོགས་ཁྲོད་དུ་ཇ་དང་འོ་མ་བཞིན་འདྲེས་འདུག་པའི་དམངས་ཁྲོད་རིག་གནས་ཀྱི་ཆུརྩོསྐྱེས་་་ཆུན་པོ་འདི་དུས་ནམ་ཡང་བཞད་ཐུབ་པའི་ཕྱོགས་སུ་འབད་་་་་་་་་འབུངས་བགྱི་བའི་གོམ་པ་དང་པོ་སྤོ་ཐུབ་པར་གྱུར། གཤམ་དུ་ལོ་རྒྱུས་རིང་བའི་བོད་པའི་མིག་མངས་སྒྱུ་རྩལ་མྱུར་སྐྱོབ་དང་འཛིན་་སྐྱོང་བྱེད་པའི་ཐད་ལ་ལྟ་ཚུལ་འགའ་བརྗོད་ན་འདི་ལྟ་སྟེ།གཅིག གངས་ཅན་བོད་རིག་པར་ཞིབ་འཇུག་གནང་མཁན་གྱི་མཁས་དབང་རྣམས་ཀྱིས་རང་རེའི་བོད་ཀྱི་སྲོལ་རྒྱུན་གྱི་དངོས་པོ་མ་ཡིན་པའི་རིག་གནས་ཤུལ་བཞག་དག་ཀྱང་ཞིབ་འཇུག་གི་རྣམ་་་་་་གྲངས་སུ་བཞག་སྟེ། མ་དངུལ་གྱི་གཏོང་ཕོད་ལྡན་པར་བཏང་སྟེ་ནན་བཅག་གིས་འཚོལ་སྡུད་དང་ཞིབ་འཇུགབརྒྱུད་ནས་མྱུར་སྐྱོབ་དང་འཛིན་སྐྱོང་བྱ་རྒྱུ་ཤིན་ཏུ་གལ་འགངས་ཆེ། ད་ལྟ་ངེད་ཅག་གི་མིག་ལམ་དུ་ཉམས་ལ་ཉེ་བའི་སྲོལ་རྒྱུན་གྱི་ཤུལ་བཞག་རིག་གནས་འདི་དག་མྱུར་སྐྱོབ་དང་སྲུང་སྐྱོང་ལེགས་པོ་མ་གནང་ན་རྒྱལ་ཁབ་152

དང་མི་རིགས་རང་ལ་གྱོང་གུད་ཆེན་པོ་རེག་ངེས། དེ་བས་འབྲེལ་ཡོད་ཀྱི་མཁས་པ་བགྲེས་གཞོན་ཚོས་བོད་ཡིག་དང་རྒྱ་ཡིག་དབྱིན་་ཡིག་བཅས་ཀྱི་སྤེལ་ལམ་སྤྱད་དེ་མཚམས་སྦྱོར་གྱི་རྩོམ་ཡིག་དང་ཞིབ་འཇུག་དཔྱད་རྩོམ། ཞིབ་འཇུག་དཔེ་དེབ་བཅས་དཔར་ཏེ་རྒྱ་ཆེར་སྤེལ་ནས་ཉམས་པ་སོར་ཆུད་དང་མ་ཉམས་གོང་དུ་སྤེལ་བ་བཅས་ཀྱི་ལས་དོན་ལ་འབད་དགོས་པ་ལགས།གཉིས། བོད་རིགས་ས་ཁུལ་གྱི་འབྲེལ་ཡོད་སྲིད་གཞུང་དང་འབྲེལ་ཡོད་མགོ་ཁྲིད་རྣམས་ཀྱིས་མ་བསྐུལ་དང་ལེན་གྱིས་ཀྲུང་ཧྭ་མི་རིགས་ཀྱི་སྲོལ་རྒྱུན་རིག་གནས་ཏེ་དངོས་པོ་མ་ཡིན་པའི་རིག་གནས་ཤུལ་བཞག་གམ་གཟུགས་མེད་རིག་གནས་ཐམས་ཅད་འཛིན་སྐྱོང་སྤེལ་གསུམ་སླད་དུ་ལོ་རེའི་ཞིང་ལྗོངས་སྲིད་གཞུང་གི་རིག་གནས་་ལྗོངས་རྒྱུ་དུས་ཆེན་སྐབས་སུ་བོད་ཀྱི་མིག་མངས་སྒྱུ་རྩལ་ཡང་དུས་ཆེན་གྱི་འགྲན་སྡུར་རྣམ་གྲངས་སུ་བཞག་སྟེ་གཅིགས་ཆེན་གནང་་་དགོས་པ་དང་དེ་བཞིན་ཁུལ་སོ་སོ་དང་རྫོང་སོ་སོ། ཞང་སོ་སོ།གྲོང་སྡེ་སོ་སོས་ཀྱང་མིག་མངས་འགྲན་རྩེད་ཀྱི་ལས་འགུལ་སྤེལ་ནས་མྱུར་སྐྱོབ་དང་འཛིན་སྐྱོང་བརྒྱུད་དེ་མིག་མངས་ཀྱི་མིག་གཞོང་མི་་153

འདྲ་བ་དང་མིག་མངས་ཀྱི་རྩེ་ཐབས་མི་འདྲ་བ་ཐམས་ཅད་ཕན་་་་ཚུན་སློབ་སྦྱོང་དང་ཕན་ཚུན་ཉམས་མྱོང་བརྗེ་རེས་བཅས་བྱས་ཏེ་་མིག་མངས་སྒྱུ་རྩལ་རྒྱ་ཆེར་སྤེལ་དགོས།གསུམ། ངེས་པར་དུ་བོད་ཀྱི་མིག་མངས་སྒྱུ་རྩལ་མྱུར་སྐྱོབ་དང་འཛིན་སྐྱོང་མ་བྱས་ན་མི་ཆོག་པའི་དྲིལ་བསྒྲགེས་བྱ་བ་དམ་འཛིན་བྱེད་དགོས། མི་རིགས་སྲོལ་རྒྱུན་གྱི་དངོས་པོ་མ་ཡིན་པའི་ཤུལ་བཞག་རིག་གནས་དག་མྱུར་སྐྱོབ་བྱ་རྒྱུའི་ཐད་ཏང་དང་རྒྱལ་ཁབ་་ཀྱིས་ཡིག་ཆ་གལ་ཆེན་གང་མང་བཏང་ཡོད། ངེད་ཅག་གིས་འཐོབ་པར་དཀའ་བའི་གོ་སྐབས་འདི་དམ་འཛིན་མ་བྱས་ན་ཕྱིས་སུ་བློ་་་་འགྱོད་ཟད་ཐབས་མེད་པ་ཞིག་སྐྱེས་ཡོང་། དེ་བས་ངེད་ཅག་བོད་པ་རྣམས་ཀྱིས་ངོས་ཟིན་མཐོར་འདེགས་བཏང་ནས་གང་ས་གང་དུ་་་ངག་ཐོག་དང་ཡིག་ཐོག་ཏུ་མིག་མངས་མྱུར་སྐྱོབ་ཀྱི་གལ་ཆེན་རང་བཞིན་དྲིལ་བསྒྲགས་བྱ་རྒྱུ་ཤིན་ཏུ་གལ་ཆེ། ཁྱད་པར་དུ་བརྙན་འཕྲིན་དང་རླུང་འཕྲིན། ཚགས་པར་དུས་དེབ་བཅས་བརྒྱུད་ནས་དྲིལ་བསྒྲགས་ཡང་ཡང་གནང་རྒྱུ་ནི་དེ་བས་ཀྱང་གལ་འགངས་ཆེ།རྒྱུ་མཚན་ཡང་གཅིག་ནི་སྲིད་གཞུང་གི་ཚབ་ཐུབ་པ་དང་། གཉིས་ནི་154

དྲིལ་བསྒྲགས་ཀྱི་ཁྱབ་ཆེ་བས་སོ།།གཞན་ཡང་འབྲེལ་ཡོད་ལས་ཁུངས་དང་སྡེ་ཁག་གིས་གཞི་རིམ་གྱི་མིག་མངས་ལ་མཁས་པའི་ཞིང་བ་རྒན་པ་དང་འབྲོག་པ་རྒན་པ་དག་གདན་དྲངས་ཏེ་བརྙན་འཕྲིན་དང་རླུང་འཕྲིན་བཅས་སུ་མིག་མངས་ཀྱི་ལོ་རྒྱུས་དག་བརྒྱུད་སྒྲོག་བྱེད་པར་འཇུག་པ་དང་། སློབ་གྲྭ་ཆེན་མོ་དང་སློབ་འབྲིང་བཅས་སུ་ཡང་དགེ་སློབ་རྣམས་ལ་མིག་་་་་མངས་ཀྱི་རྒྱུན་ཤེས་ཐད་ཀྱི་སློབ་ཁྲིད་བྱེད་དུ་བཅུག་ན་ཅི་མ་རུང་།སྤྱིར་ན་ཉམས་ལ་ཉེ་བའི་སྲོལ་རྒྱུན་གྱི་གཟུགས་མེད་རིག་གནས་ཤུལ་བཞག་ཅིག་མྱུར་སྐྱོབ་གནང་སྟེ་སྔོན་མ་དང་མཚུངས་པའི་་་་་་འཕེལ་རྒྱས་ཤིག་ཡོང་རྒྱུ་ནི་ཧ་ཅང་ལས་སླ་མོ་ཞིག་མིན་པ་སུས་ཀྱང་མཁྱེན་གསལ་ལྟར་རོ། །བྱ་དངོས་གང་ཡང་དར་བ་དཀའ་ཡང་ཉམས་པ་སླ་བ་ནི་ཆོས་ཉིད་ཅིག་གོ །ཡིན་ཡང་ངེད་ཅག་ཐམས་ཅད་ཀྱིས་བློ་སེམས་གཅིག་སྒྲིལ་གྱིས་འབད་འབུངས་ལྷོད་མེད་དང་།སྙིང་རུས་ཆེར་བསྐྱེད་ན་རང་རེའི་འོད་ཟེར་ལྡན་པའི་བོད་པའི་མིག་མངས་སྒྱུ་རྩལ་འདི་ཉམས་པ་སོར་ཆུད་ཐུབ་ཅིང་ཡུན་ནས་ཡུན་དུ་དར་རྒྱས་ཡོང་བར་ཡིད་ཆེས་བརྟན་པོ་མཆིས་སོ།155

མཆན།དུའགྱིག འགྱིག་དང་མིག་མངས་ཀྱི་དབྱེ་བ་སྟེ། ཨ་མདོ་དམངས་ཁྲོད་དུ་འགྱིག་འདི་དང་མིག་མངས་འདི་ཡིན་ཞེས་དབྱེ་བ་མེད་ལ། འགྱིག་གམ་མིག་མངས་ཡོད་ཚད་ལ་འགྱིག་ཅེས་འབོད་པ་མ་གཏོགས་མིག་མངས་ཞེས་འབོད་སྲོལ་ཆགས་མེད། ཡིན་ནའང་ཡིག་ཐོག་ཏུ་མིག་མངས་ཞེས་འབྲི་སྲོལ་ཡོད། ༤ཁོ་བོའི་བསམ་པར། ཨ་མདོ་དམངས་ཁྲོད་དུ་མིག་མངས་ཞེས་འབོད་སྲོལ་ཆགས་མེད་ན་ཡང་། འགྱིག་དང་མིག་མངས་གཉིས་བར་དུ་དབྱེ་བ་གསལ་བོ་མཆིས། དེ་ཡང་འགྱིག་ཅེས་པ་ཉ་འགྱིག་དང་། རྒྱལ་པོ་དང་བློན་པོའི་འགྱིག སྤྱང་ཀི་དང་ལུག་གི་འགྱིགབཅིར་འགྱིག་བཅས་ལ་ཟེར་བ་དང་། མིག་མངས་ཞེས་པ་དྲུག་འགྱིག་དང་བདུན་འགྱིག་དགུ་འགྱིག་ཅེས་པ་རེའུ་མིག་གྲུ་བཞི་ཅན་ལ་ཟེར་བ་ཡིན། གཤམ་དུ་འགྱིག་དང་མིག་མངས་ཀྱི་དབྱེ་བ་ཇི་ལྟར་ཡིན་པ་འགྱིག་གཞོང་གི་རིགས་ལས་གསལ་བོ་ཤེས་ཐུབ། ་156

—་ ་་་རྡོརྡོརྡོ་སྡོ

མཚོ་སྔོན་མཚོ་ལྷོའི་དམངས་སྲོལ་རོལ་རྩེད་ལས་བོད་ཀྱི་བཙིར་འགྱིག་ངོ་སྤྲོད་མདོར་བསྡུས།མང་རའི་ལོ་ཡགསྤྱིར་འགྱིག་ནི་མི་རྣམས་ཀྱིས་གནའ་སྔ་མོའི་ཐོན་སྐྱེད་འཚོ་བའི་ཁྲོད་དུ་བསམ་མནོའི་ནུས་རྩལ་ལ་བརྟེན་ནས་གསར་སྐྲུན་བྱས་པ་་ཡིན་ལ། ལྷག་པར་དུ་དུས་ཡུན་རིང་བའི་དམག་འཁྲུག་གི་རྒྱལ་ཕམ་སོགས་བརྒྱུད་ནས་འཐུས་ཚང་དུ་གྱུར་པ་ཞིག་ཡིན་པས་འགྱིག་ལ་་རྣམ་གྲངས་ཧ་ཅང་མང་། དེ་བཞིན་བོད་འགྱིག་ལ་མཚོན་ནའང་རྒྱལ་འགྱིག་དང་། བཅིར་འགྱིག དགུ་འགྱིག བདུན་འགྱིག དྲུག་འགྱིག འགྱིག་བོའུ་རྒྱག འགྱིག་ཏ་ལེན། འབངས་གྱེན་ལོག་གི་འགྱིག་སོགས་ཐུན་མོང་མ་ཡིན་པའི་མི་རིགས་ཀྱི་ཁྱད་ཆོས་ལྡན་པའི་འགྱིག་སྣ་ཕུན་སུམ་ཚོགས་པ་ཞིག་ཡོད་ལ། དེ་དག་ལས་བདག་གིས་འདིར་161

བརྗོད་པ་ནི་བཙིར་འགྱིག་ངོ་སྤྲོད་བྱ་རྒྱུ་དེ་ཡིན།མཚོ་ལྷོའི་དམངས་སྲོལ་རོལ་རྩེད་ལས་བཅིར་འགྱིག་གི་ཁྱབ་་་ཁོངས་ནི་མཚོ་ལྷོ་ཁུལ་གྱི་ཀོས་ནན་རྫོང་དང་། ཐུན་ཏེ་རྫོང་། ཁྲི་ཀ་རྫོང་། གུང་ཧོ་རྫོང་གི་རོང་འབྲོག་ས་ཁུལ་ཡིན། གཙོ་བོ་ནི་ཀོས་ནན་རྫོང་གི་མང་ར་ཞང་དང་། གུང་ཧོ་རྫོང་གི་མཚོ་སྔོན་པོ་སོགས་ཡིན་མོད། ད་ལྟ་ཐུན་ཏེ་རྫོང་དང་། གུང་ཧོ་རྫོང་། ཀོས་ནན་རྫོང་གི་ཐར་ཤུལ་ཞང་། མགོ་མང་ཞང་སོགས་ན་ལྔ་འགྱིག་གི་བཅིར་འགྱིག་འདེད་པ་ལས་དགུ་འགྱིག་གི་བཅིར་འགྱིག་འདེད་སྲོལ་ཕལ་ཆེར་་་ཉམས་འདུག དགུ་འགྱིག་གི་འདེད་སྲོལ་ཙམ་མ་ཉམས་པའི་ཁྱབ་ཁོངས་གཙོ་བོ་ནི་ཀོས་ནན་རྫོང་གི་མང་ར་ཞང་ཡིན། ཡུལ་དེ་ནི་དམངས་ཁྲོད་ཀྱི་རིག་གནས་དག་མ་ཉམས་པར་གནས་པའི་ཡུལ་གྲུ་ཞིག་ཡིན། དཔེར་ན་མདའ་རྩེད་དང་། འགྱིག་རིགས།བྱིས་པའི་རྩེད་མོ། བོད་རིགས་དམངས་ཁྲོད་ཀྱི་གནའ་རབས་རོལ་ཆས་ཀྱི་དབྱངས་རྟ་སོགས་ཀྱང་མ་ཉམས་པར་གནས་ཡོད་པ་དུས་རྒྱུན་དུ་་མཐོང་ཐུབ།གཅིག བཙིར་འགྱིག་གི་དབྱེ་བ་བཤད་པ།162

བཅིར་འགྱིག་ལ་དགུ་འགྱིག་གི་བཅིར་འགྱིག་དང་། བདུན་འགྱིག་གི་བཅིར་འགྱིག ལྔ་འགྱིག་གི་བཅིར་འགྱིག་གསུམ་དུ་དབྱེ།དེང་སྐབས་དམངས་ཁྲོད་དུ་ཁྱབ་རྒྱ་ཆེ་བ་ནི་ལྔ་འགྱིག་གི་བཅིར་་་་འགྱིག་ཡིན་ཞིང་དྲུག་འགྱིག་གི་བཅིར་འགྱིག་དང་། བདུན་འགྱིག་གི་བཅིར་འགྱིག་ནི་ཆེས་ཉུང་ཤས་ཡིན། རྒྱུ་མཚན་ནི་དེ་གསུམ་གྱི་འདེད་སྟངས་འདྲའང་དགུ་འགྱིག་དང་། བདུན་འགྱིག་གི་བཅིར་འགྱིག་ལ་མཚོན་ན་འགྱིག་རྡེའུ་འཇོག་སའི་གནས་མང་བ་དང་།དེད་ན་འདེད་ཡུན་རིང་བས་དུས་ཡུན་ཐུང་ཐུང་གི་ནང་དུ་འགྱིག་པ་ཕན་ཚུན་བར་ལ་རྒྱལ་ཕམ་གྱི་དབྱེ་བ་འབྱེད་དཀའ། དེ་ལྟར་དུས་ཚོད་སོགས་འགོར་འགྱངས་བཟོས་ན་རང་གིས་སྒྲུབ་དགོས་་་་པའི་བྱ་བ་ལ་བར་ཆད་འབྱུང་བར་དོགས་ནས་དགུ་འགྱིག་གི་བཅིར་འགྱིག་ནི་ས་ཆ་མང་ཆེ་བ་ནས་འདེད་རྒྱུན་ཉམས་རྒུད་དུ་འགྱུར་་་་བཞིན་ཡོད། ཡིན་ནའང་ད་དུང་ས་ཆ་རེ་གཉིས་ན་དགུ་འགྱིག་དང་།བདུན་འགྱིག་འདེད་པའི་རྒྱུན་ཙམ་འདུགལྔ་འགྱིག་གི་བཅིར་འགྱིག་ནི་དེ་ལས་ལྡོག་སྟེ་འགྱིག་དེའུ་འཇོག་སའི་གནས་ཉུང་ཞིང་།འདེད་པའི་དུས་ཡུན་ཐུང་ལ། རྒྱལ་ཕམ་གྱི་དབྱེ་བ་འབྱེད་སླ་བས་163

འགྱིག་པ་རྣམས་ཀྱིས་ཁོམ་སྐབས་ཙམ་ཡོད་ན་འགྱིག་དེའུ་བཟུང་སྟེ་ཁ་རྒྱན་ལ་འགྱིག་འདེད་ན་གཉིས་དང་གསུམ་འདེད།གཉིས་ཕམ་ན་གཞན་ལ་རྡེའུ་སྤྲོད་ཟེར་བའི་དཔེ་བཞིན་འདེད་པའི་སྲོལ་ད་བར་དུ་ས་ཆ་མང་ཤོས་ན་རྒྱུན་འཇགས་སུ་གནས་ཡོད།གཉིས། བཙིར་འགྱིག་གི་འགྱིག་རིས་གྲུབ་སྟངས་དང་དེའི་གནས་ངོ་སྤྲོད།(༡)དགུ་འགྱིག་དང་། བདུན་འགྱིག ལྔ་འགྱིག་གི་འགྱིག་རིས་གྲུབ་སྟངས།དགུ་འགྱིག་ནི་དྲང་ཐིག༡༨དང་། གསེག་ཐིག་རིང་ཐུང་མི་འདྲ་བ༣༠བསྣོལ་བའི་གནས༡༤༥དང་། ཚིགས་མང༤༩།སྐོང༦རི རྩེ་མོརི དཔུང་ཁ༨། དཔུང་བ༨། ཉག་སྟེང༨།ཉག་ཁ༤བཅས་ཀྱིས་གྲུབ་པ་དང་། བདུན་འགྱིག་ནི་དྲང་ཐིག༡༤དང་། གསེག་ཐིག་རིང་ཐུང་མི་འདྲ་བ༢༢བསྣོལ་བའི་གནས༨༥དང་། ཚིགས་མང༢༥། སྐོང༣༦། རྩེ་མོསྡ དཔུང་ཁ༨།ཉག་སྟེང༨། ཉག་ཁ༤བཅས་ཀྱིས་གྲུབ། ལྔ་འགྱིག་ནི་དྲང་ཐིག༡༠དང་། དགུ་འགྱིག་དང་། བདུན་འགྱིག་ལས་ཉུང་བའི་164

གསེག་ཐིག་རིང་ཐུང་མི་འདྲ་བ༡༤བསྣོལ་བའི་གནས༤༡དང་།ཚིགས་མང༩། སྐོང༡༦། རྩེ་མོགོ དཔུང་ཁ༨། ཉག་ཁ༤བཅས་ཀྱིས་གྲུབ་པ་ཡིན་ཞིང་། བོད་རིགས་དམངས་ཁྲོད་ཀྱི་འགྱིག་རིགས་ཁྲོད་འདེད་སྟངས་གཞུང་ལུགས་ལྡན་པའི་འགྱིག་་་་་རིགས་ཤིག་ཡིན།(༢)འགྱིག་རིས་ཀྱི་གནས་ངོ་སྤྲོད། རི༡ རྩེ་དང་།༢ དཔུང་ཁ།༣ དཔུང་བ།༤ ཉག་སྟེང་།༥་ཉག་ཁ། ༦ མཐའ་བོའུ། ༧ གྲུ་བཞི་མའི་རྩེ་བཞི་ཁ་སྤྲོད་དུ་བསྣོལ་བའི་གསེག་ཐིག་དེ་ལ་དགུ་བོའུ། ༨ གྲུ་བཞི་མ་ཆུང་བའི་ནང་དུ་དྲང་ཐིག་གཉིས་བསྣོལ་ཡོད་པའི་གནས་ལ་སྐོང་། ༩ གྲུ་བཞི་མ་ཅུང་ཆེ་བའི་ནང་དུ་དྲང་ཐིག་བཞི་གཞི་གཅིག་ལ་བསྣོལ་ཡོད་པའི་གནས་ལ་ཚིགས་མང་ཟེར། ༡༠ འགྱིག་—རིས་ཀྱི་མཐའ་གཉིས་ནས་དྲང་ཐིག་འགྱིག་དཀྱིལ་ལ་རྩིས་ན་དྲང་དྐུཐིག་ལྔ་བོ་ཡང་ན་ལྔ་འགྱིག་གི་དྲང་ཐིག་གསུམ་པོ་གཞི་གཅིག་ལ་བསྣོལ་བའི་གནས་ཚིགས་ཆེན་དེ་ལ་རྡེའུ་ལམ་ཟེར ་་འགྱིག་རིས་དང་པོ་ནི་དགུ་འགྱིག་གི་འགྱིག་རིས་དང་། གཉིས་165

གསུམ།བཙིར་འགྱིག་འདེད་སྟངས་ངོ་སྤྲོད།འགྱིག་འདེད་མཁན་གཉིས་ཀྱིས་རྡེའུ་དཀར་ནག་དང་།ཡང་ན་རིགས་མི་འདྲ་བའི་དེའུ་སྣ་གཉིས་བདམས་ནས་འགྱིག་རིས་དཀྱིལ་གྱི་ཚིགས་མང་སྟེ་རྡེའུ་ལམ་དེ་གནས་སྟོང་ལ་བསྐྱུར་ནས་དེའི་མཐའ་སྐོར་དུ་ཕན་ཚུན་རེས་མོས་སུ་དེའུ་རིག་པའི་རྩལ་གྱིས་བཞག་ནས་གཡུལ་འཛིན་པ་དང་། སོ་སོས་འགྱིག་དེའུ་དང་པོ་དང་གཉིས་པ་རིམ་བཞིན་འགྱིག་རིས་སྟེང་ལ་འགོད་དགོས། ཕ་རོལ་པོའི་འགྱིག་དེའུ་རང་གིས་བཞག་ཡོད་པའི་དེའུ་ཡི་ཆེས་ཉེ་ས་ན་ཡོད་ན་རང་་་ཉིད་ཀྱིས་འཕྲལ་དུ་དྲང་ཐིག་དེའི་སྟེང་གི་གནས་ཆེས་ཉེ་ས་དེར་་་་བཞག་སྟེ་བཅིར་ནས་ཟོས་ཤུལ་དུ་རང་གི་རྡེའུ་ཡིས་ཁ་སྐོང་བ་དང་།ཁ་སྐོང་བའི་དེའུ་དེ་དང་དྲང་ཐིག་དེའི་རྩེ་ན་ཡོད་པའི་ཕ་རོལ་པོའི་རྡེའུ་དེ་ལས་གཞན་དྲང་ཐིག་དེའི་སྟེང་གི་གནས་ཡོངས་རང་གི་དེའུ་གྲལ་འགྲིག་ན་ད་གཟོད་དྲང་ཐིག་དེའི་སྣེ་མོ་ན་ཡོད་པའི་ཕ་རོལ་་་པོའི་དེའུ་དེ་ལ་ཁ་སྐོང་བའི་རྡེའུ་དེས་བོའུ་རྒྱག་ཆོག་པ་ཡིན། དེ་ལྟར་བོའུ་རྒྱག་ཞོར་ལ་བཅིར་བ་དང་། བཅིར་ཞོར་ལ་བོའུ་རྒྱག་པ།ཚིགས་མང་བཅིར་ནས་དཔུང་ཁ་ལེན་པ། དཔུང་ཁ་བླངས་ནས་རྩེ་167

ལ་ཕུད་པ། རྩེ་ལ་ཕུད་དེ་དགུ་བོའུ་རྒྱག་པ་སོགས་བརྒྱུད་ནས་ལམ་ཆད་དུ་གཏོང་བའི་སྐབས་ཀྱང་ཡོད། ་བཅིར་འགྱིག་འདེད་སྐབསརྩོལམ་ཆད་དུ་གཏོང་མི་གཏོང་དང་།དྲང་ལམ་ཡོད་ཀྱང་ལྡིང་ལམ་ཕྱེ་ནས་བོའུ་རྒྱག་པའི་གོ་སྐབས་ཡོད་ན་བོའུ་རྒྱག་པ། ཡང་ན་འགྱིག་རྡེའུ་བཅིར་བ་སོགས་ཀྱི་འདེད་སྟང་ས་ནི་འགྱིག་པ་ཕན་ཚུན་གྱིས་འགྱིག་མ་དེད་པའི་སྔོན་ལ་གྲོས་བྱེད་དགོས་པ་ཞིག་ཡིན། གལ་ཏེ་ལམ་གཅོད་ཀྱི་འགྱིག་འདེད་སྟངས་ཡིན་ན་འགྱིག་རྡེའུ་འཇོག་སྐབས་ལམ་ཆད་དུ་འགྲོ་བའི་་་་་་འགྱིག་རྡེའུ་འཇོག་སྟངས་ལ་སྤུཟབ་ནན་བྱེད་དགོས། དེ་མིན་ལམ་མི་གཅོད་པའི་འདེད་སྟངས་ཡིན་ན་རྩེ་གཅིག་དང་རྡེའུ་ལམ་ཚིགས་མང་གི་གནས་དེ་ལས་འགྲོ་ལམ་གཅིག་ངེས་པར་དུ་འཛིན་དགོས།རྡེའུ་ལམ་གཅིག་མ་གཏོགས་མེད་པ་ལས་ལམ་ཆད་བྱུང་ན་དེ་ནི་་་་གཡོ་ཐབས་མ་ཡིན། དྲང་ལམ་ཡོད་ས་ནས་དྲང་ལམ་འབྱེད་དགོས་ལ། དྲང་ལམ་མེད་ས་ནེས་ལྡིང་ལམ་འབྱེད་དགོས། དྲང་ལམ་་དང་ལྡིང་ལམ་གང—་ཕྱེའང་བོའུ་རྒྱག་པ། ཡང་ན་རྡེའུ་བཙིར་བའི་སྲོལ་མེད། དེ་ལྟར་སྐབས་སྐབས་སུ་འགྱིག་པ་ཕན་ཚུན་གྱིས་རང་ལ་168

སྐོང་དང་། ཚིགས་མང་། ཉག་ཁ་སོགས་མཐར་ཐུག་གི་དགོས་མཁོ་མེད་ན་བསམ་གཟས་ནས་རང་གི་འགྱིག་རྡེའུ་བཅིར་དུ་འཇུག་པ་་དང་། འགྲོ་རྡེའུ་ཐོག་མ་རང་ཡིན་ཡང་གཞན་ལ་ཤོར་དུ་འཇུག་པའང་ཡོད། འགྱིག་པ་ཕན་ཚུན་གྱིས་རང་གི་བློ་རིག་ལ་བརྟེན་ནས་སྐབས་འགར་མཐའ་ནས་བསྐོར་ཏེ་དཀྱིལ་ལ་བཅུག་ནས་ཕམ་པར་བཟོ་བ་དང་། ལན་རེར་དཀྱིལ་ནས་བཟུང་སྟེ་མཐའ་རུ་བསྐྲད་ནས་ཕམ་པར་བཟོ་བ་སོགས་ཁྱད་མཚར་བའི་འདེད་སྟངས་ཀྱང་རིགས་མི་འདྲ་བ་མང་བོ་ཡོད། མཐའ་མར་འགྱིག་རྡེའུ་མང་ཉུང་གིས་རྒྱལ་ཕམ་གྱི་དབྱེ་བ་འབྱེད་པ་ཡིན། དེ་བས་ང་ཚོས་འདི་ལྟ་བུའི་སྲོལ་རྒྱུན་རིག་གནས་བོད་རིགས་དམངས་སྲོལ་གྱི་ལོ་རྒྱུས་སྟེགས་བུའི་་་སྟེང་ན་འཇིག་ཉེན་ཡོད་པར་མཐོང་བ་དང་། ལྷག་པར་དུ་དགུ་འགྱིག་གི་བཅིར་འགྱིག་ནི་ཉམས་རྒུད་དུ་འགྱུར་ལ་ཉེ་བས་ད་ལྟ་་་་རྒྱལ་ནང་སྲིད་གཞུང་རིམ་པས་བོད་ཀྱི་དམངས་སྲོལ་རིག་གནས་་་འདིའི་རིགས་ཉམས་པ་སོར་ཆུད་དང་། མ་ཉམས་གོང་སྤེལ་དུ་བཏང་སྟེ་མྱུར་སྐྱོབ་དང་སྲུང་སྐྱོང་ལེགས་པོ་བྱ་རྒྱུ་ནི་ངེད་ཅག་གི་་་འོས་འགན་ཡིན་ནོ།།169

མིག་མངས་དང་སྦྲེལ་ནས་འབྲོག་ཁུལ་གྱི་བྱིས་པའི་རོལ་རྩེད་སྐོར་གླེང་བ།སྙིང་བོ་ཚེ་རིང་།དེ་ཡང་ཤེས་རིག་དར་སྔ་བའི་མི་རིགས་ཤིག་ཡིན་ཕྱིན། དེ་ལ་རང་རང་གི་ཐུན་མོང་མ་ཡིན་པའི་རིག་གནས་དང་སྒྱུ་རྩལ། འཚོ་བའི་གོམས་གཤིས་སོགས་ཕྱོགས་མང་བོ་ཞིག་འདུས་ཡོད་པ་བསྙོན་དུ་མེད། བོད་མི་རིགས་རང་ལའང་གདོད་མ་ནས་བཟུང་བྱིས་པའི་བསམ་བློ་ཡར་སྐུལ་དང་རིག་ལམ་ཇེ་གསལ་དུ་གཏོང་བའི་ཐབས་་ལམ་སྐོར་ལ། ལྷ་སྒྲུང་དང་བྱིས་སྒྲུང་། ཁེད་དང་གབ་ཚིག བྱིས་གླུ།མིག་མངས། འབའ་འམ་ཆ་རྡེའུ། ཐེ་གེ་རྩེ་བ་སོགས་ཀྱི་རོལ་རྩེད་ཕུན་སུམ་ཚོགས་པ་ཞིག་ཡོད་མོད། འོན་ཀྱང་དེ་ཡང་ལུང་བ་རེ་ན་ཆུ་མིག་རེ།ས་ཆ་རེ་ལ་ལུགས་སྲོལ་རེ།སྡེ་བ་རེ་ལ་བཤད་ལུགས་རེ།ཁྱིམ་ཚང་རེ་ལ་འགྲོ་ལུགས་རེ་ཟེར་བ་ལྟར། སྟོད་མངའ་རིས་སྐོར་170

གསུམ། བར་དབུས་གཙང་རུ་བཞི། སྨད་མདོ་ཁམས་སྒང་དྲུགཐ་ན་རྨ་ཕ་རུ་དང་ཚུ་རུ། མཚོ་གཡས་རུ་དང་གཡོན་རུ་བཅས་ལའང་བཤད་རྒྱུན་དང་མིང་འདོགས་སྟངས་ལ་རྟ་མོག་མོག་གི་སྤུ་་ལྟར་གྲངས་ལས་འདས་པ་ཞིག་ཡོད་པ་རེད། ཡིན་ནའང་། འདིར་སྐབས་སུ་བབ་པའི་གཏམ་ནི། མིག་མངས་དང་ཆ་རྡེའུ། ཐེ་གེ་སོགས་ངོ་སྤྲོད་མདོ་ཙམ་ཞུ་རྒྱུ།དང་པོ། མིག་མངས་རྩེ་བ།མིག་མངས་ཞེས་པའི་ཐ་སྙད་འདི་བྱུང་ནས་ལོ་ངོ་ག་ཚོད་་་་་་་འགོར་བའི་ལོ་རྒྱུས་ཀྱི་སྡོམ་ཚིག་འགོད་དཀའ་ནའང་། བོད་ཀྱི་ཡིག་ཚང་དང་ཏུན་ཧོང་ནས་ཐོན་པའི་བོད་གནའ་རབས་ཀྱི་ལོ་རྒྱུས་་་་་སོགས་སུ་མིག་མངས་རོལ་རྩེད་ཀྱི་སྐོར་མང་བོ་བཀོད་ཡོད། 〈 དུང་དཀར་ཚིག་མཛོད〉ལས་འདི་ནི་བོད་དུ་གནའ་རབས་ནས་དར་་་་བའི་རྩེད་མོའི་རིགས་ཤིག་སྟེ། དེའུ་དཀར་པོ་བརྒྱད་ཅུ་དང་ནག་པོ་བརྒྱད་ཅུ་ཡོད་ཅིང་། རང་ཕྱོགས་ཀྱི་རྡེའུས་གཞན་ཕྱོགས་ཀྱི་རྡེའུ་ལ་མཐའ་བསྐོར་ནས་ཕམ་པར་བཟོ་བའི་རྩེད་མོ་ཞིག་ཡིན། ཏུན་ཧོང་171

ནས་ཐོན་པའི་གནའ་རབས་བོད་ཡིག་གི་ལོ་རྒྱུས་ནང་། རྒྱལ་པོ་སྲོང་བཙན་སྒམ་པོའི་ཡབ་གནམ་རིའི་དུས་ཀྱི་བློན་པོ་ཁྱུང་པོ་སྤུང་སད་ཟུ་ཙེ་ཟེར་བ་དེ་སྐབས་དེར་བོད་དུ་མིག་མངས་ལ་ཧ་ཅང་མཁས་་་པའི་གྲས་ཡིན་ཚུལ་བཤད་འདུག་ཅེས་གསུངས་ཡོད། གོང་གསལ་གྱི་ཡིག་ཚང་ལས་ཐོན་པའི་གསུང་དེར་གཞིགས་ན། མིག་མངས་ནི་ཆེ་བ་རྒྱལ་པོ་དང་དམག་དཔོན། མཁས་པ་དང་དམ་པ། ཆུང་བ་མངའ་འབངས་དང་སྤྲང་བོ་ཡོད་ཚད་ཀྱིས་མཉམ་དུ་རོལ་མྱོང་་ཆོག་པའི་རོལ་རྩེད་ཀྱི་རྣམ་གྲངས་ཕུན་སུམ་ཚོགས་པ་ཞིག་ཡིན་པ་ངང་ངམ་ཤུགས་ཀྱིས་ཚོར་ཐུབ་པ་ལས་གཞན། སྐབས་དེའི་སྤྱི་ཚོགས་དང་རྒྱལ་འབངས་བར་གྱི་འགལ་བ་སོགས་ཀྱང་མཚོན་ཐུབ།དཔེར་ན། རྒྱལ་པོའི་མགོ་སྒམ་དུ་འབོད་པའི་མིག་མངས་དེར་ལོ་རྒྱུས་ཀྱི་རྒྱབ་ལྗོངས་ངེས་ཅན་ཞིག་མཆིས་པའི་འོག་ནས་འཕེལ་རྒྱས་སུ་ཕྱིན་པའི་རོལ་རྩེད་ཅིག་ཡིན། དེ་ཡང་བོད་རྒྱལ་ཞེ་གཅིག་པ་རྒྱལ་པོ་གླང་དར་མ་ལྷ་ལུང་དཔལ་གྱི་རྡོ་རྗེ་ཡིས་བཀྲོངས་པའི་སྔ་་་རྗེས་སུ་བོད་ཁམས་ཡོངས་ལ་འབངས་གྱེན་ལོག་བྱུང་སྟེ་བོད་ཀྱི་ཆབ་སྲིད་ཡམ་ཡོམ་དུ་གྱུར། རྒྱལ་པོ་རྒྱལ་ས་མ་བདེ་ན། སྤྲང་བོ་ཉལ་ས་མི་172

བདེ་ཞེས་པ་དང་གཞན་དེར་འབངས་གྱེན་ལོག་ཀྱང་ཟེར།རྒྱལ་པོའི་མགོ་སྒམ་ཞེས་པའི་མིག་མངས་ལ་རྒྱལ་པོ་གཉིས་དང་རྡེའུ་ཉེར་བཞི་ཡོད་པར་གྲགས། རྒྱལ་པོ་དེ་གཉིས་ནི་འོད་སྲུང་དང་ཡུམ་བརྟན་ཡིན་ཏེ། ས་ཕྱོགས་གཉིས་བཟུང་བའི་མཚོན་རྟགས་སུ་གྲུབ། དེ་བཞིན་དུ་བོད་ཀྱི་ཆབ་སྲིད་ལྷ་ཐོ་ཐོ་རི་གཉན་བཙན་བར་སྒྲུང་ལྡེའུ་བོན་གསུམ་གྱིས་བསྐྱངས་པ་ཡིན་ཞེས་བཤད་པ་ལྟར་མིག་མངས་དེ་ཡང་དེའུ་འཕྲུལ་དཔོ་ལྡེའུ་འཕྲུལ་མཚུངས་པ་འདྲ་སྟེ། མཁས་དབང་ནམ་མཁའ་ནོར་བུ་ལགས་ཀྱི〈ཞང་བོད་ལོ་རྒྱུས་ཏི་སེའི་འོད〉ནང་དུ་དེའུ་འཕྲུལ་གྱི་མོ་ནི་མོའི་རྣམ་པ་མི་འདྲ་བ་ཇི་སྙེད་ཅིག་བཞུགས་པ་དེ་རྣམས་ཀྱི་ནང་དུ་ཆེས་རྙིང་མའི་རང་བཞིན་དང་ལྡན་པའི་མོ་གཅིག་ཡིན་པར་བསྟན་པའི་སྐབས་སུ་རྡེའུ་འཕྲུལ་གྱི་མོའི་ལོ་རྒྱུས་སུ་སྔོན་དུས་སུ་ཕྱྭ་ལེགས་རྒྱལ་རྫུ་འཕྲུལ་ཅན་གྱིས་སྟོན་པ་སྨྲ་བའི་སེང་གེ་ལ་ཞུས་པའི་ངོར་བསྟན་པའི་རྣོ་མཐོང་མོའི་བྱེ་བྲག་ཅིག་ཡིན་་་་པར་བཤད་ཡོད་ལ། མོ་འདིའི་དཔྱད་དུའང་སྐྱེས་བུའི་འབྱུང་ཁམས་ཀྱི་གནས་ལུགས་དང་དེ་དང་ཡུལ་གྱི་འབྱུང་བའི་ཁམས་ཕན་ཚུན་གྱི་འབྲེལ་བ་བཅས་པར་ཞིབ་འཇུག་གི་སྒོ་ནས་ལེགས་ཉེས་གཏན་ལ་་173

དབབ་དགོས་པ་སྟེ། དེ་ནི་ཡ་ཐོག་གི་བོན་རྣལ་མའི་བསམ་སྤྱོད་ཐུན་མོང་མ་ཡིན་པ་ཞིག་ཡིན་སྟབས། རྣོ་མཐོང་གི་ལུགས་འདིར་རྙིང་མའི་རང་གཤིས་ཁྱད་པར་ཅན་ཞིག་ཡོད་པའང་ཤེས་ཐུབ་པ་་ཡིན་ཞེས་གསུངས་ཡོད་པ་དང་། རྗེས་སུ་ནང་བ་སངས་རྒྱས་ཀྱི་ཆོས་ལུགས་རྒྱ་ཆེར་དར་ནའང་། ཐུའུ་བཀྭན་ཆོས་ཀྱི་ཉི་མ་མཆོག་གིས་བརྩམས་པའི〈 ཐུའུ་བཀྭན་གྲུབ་མཐའ〉ལས་ཆོས་དང་བོན་ཞེས་་འགལ་བའི་ཚད་བྱེད་ཀྱང་། །ཆོས་ལ་བོན་འདྲེསཝོན་ལ་ཆོས་འདྲེས་པས། །ཆོས་མིག་རྡུལ་བྲལ་མི་ལྡན་བདག་ལྟ་བུ། །ཆོས་བོན་རྣམ་དབྱེ་འབྱེད་ལ་སྒྱིད་ལུག་གྱུར། །བོན་ཞེས་སྨད་ཀྱང་གལ་ལ་ཐུག་པའི་དུས། །བོན་པོ་ཇུ་ཐིག་ཅན་ལ་བླང་དོར་འདྲི། །ཞེས་གསུངས་པ་ཇི་བཞིན་ནོ། །དེ་ལྟར་བོད་གདོད་མའི་དུས་སུ་དར་བའི་མིག་མངས་འདི་བོད་གངས་ཅན་ལྗོངས་སུ་ས་ཁྱབ་རྡོ་ཁྱབ་ཏུ་གྱུར་ནས་བོད་ཀྱི་དཔའ་བོའི་ལོ་རྒྱུས་བརྗོད་པའི་གླིང་གེ་སར་རྒྱལ་པོའི་སྒྲུང་ནང་་་་་དུའང་མཐོང་རྒྱུ་ཡོད་དེ། གེ་སར་ཁོང་གིས་མེ་བཟའ་བསུ་བ་དང་བདུད་རྒན་འདུལ་ཆེད། ཡར་ཁམས་བྱང་མའི་རི་རྒྱུད། ལ་གཞི་དྲེད་ཀྱི་ར་བ། མི་ཁྲག་གི་ཆར་བ་འབབ་ས། རྣམ་ཤེས་ཀྱི་བུ་ཡུག་174

འཚུབ་སའི་གནས་དེར་བསྐྱོད་ནས་བདུད་ཀླུ་བཙན་རྒྱལ་པོ་ལ་ཐོད་མདའ་སྤྲད་དེ་བདུད་ལུང་ཆོས་ལ་བསྒྱུར་རྗེས་བདུད་བློན་ག་དུར་་ཕྱིང་སྔོན་དང་མཉམ་དུ་མིག་མངས་སོགས་ཀྱི་རོལ་རྩེད་ལ་གཡེངས་ནས་མི་ལོ་དགུ་འགོར་ཞེས་བཤད་རྒྱུན་ཡོད་པ་རེད། དཔེར་ན།〈ཧོར་གླིང་གཡུལ་འགྱེད〉ལས། དཔའ་འབུམ་པའི་ཞལ་ལུ་དཀར་པོའི་གསུང་ནས། ཚོ་ཆེན་ལྷ་སྡེ་དཀར་པོ་ལགས། །དེ་རིང་ཉི་མའི་གདོང་གང་ལ། །ཇག་ཕར་རྒྱུག་སུ་འདྲ་མངག་རྒྱུ་ཡིན། །ཡང་མིན་ན་ད་རུང་རྒྱ་ཚ་འགྲོ། །གསུངས་པ་དང་། གཞན་མ་རྣམས་ཀྱིས་ཅི་ཡང་མི་སྨྲ་བར་འདུག ཁྲོ་ཐུང་ན་རེ། ཚ་བོ་ཞལ་ལུ་དཀར་པོ་དང་གཅིག བློན་ཆེན་འདན་མ་བྱང་ཁྲ་དང་གཉིས། ང་མ་བཞིའི་དཔོན་པོ་ཁྲོ་ལུ་དང་གསུམ་གྱིས། རྟིང་མ་དེ་བྱས་ཚར་ལེ་ཡིན།དཔའ་རྟུལ་འདི་འགྲོ་མཛུབ་བཙུགས་མེད། ཤོ་ཁྲ་མོ་སུ་ཆུང་འགྲོ་རྒྱུ་ཡིན་ཟེར། སྤྱི་དཔོན་རོང་ཚ་ཁྲ་རྒན་གྱི་ཞལ་ནས། ཤོ་ཆུང་བ་མི་མངག་རྣམ་རྟོག་ཟ། །འགྲོ་ན་དུང་ཤོ་སུ་ཆེ་དེ། །དཔའ་རྟིང་མ་ལེན་ལ་བཏང་ན་དགའ། །ཞེས་ཟེར་བ་དང་། སྤྱི་དཔོན་གྱི་བུ་སྣང་ངུ་གཡུ་སྟག སྐྱ་ལོའི་སྣང་ངུ་འབྲུག་རྒྱལ། གདོང་བཙན་སྣང་ངུ་175

ཨ་དཔལ། བཅོ་ལྔའི་དཔའ་གསརཛྷཟླ་བ་བཞིར་ཤོ་བསྒྱུར་བར། ཁྲོ་ཐུང་གི་ཤོ་སྔགས་བརྒྱབ་པའི་འཕྲུལ་ལ་བརྟེན། དང་པོ་ལ་བཅུ་གཅིག གཉིས་པ་ལ་དགུ། གསུམ་པ་ལ་དྲུག བཞི་པ་ལ་ལྔ་ཤར་བྱུང་བར།དེ་ཉིན་པར་བུ་སྣང་ངུ་ཇག་ལ་འགྲོ་བར་བབས་པ་འདྲ་བ་གཅིག་བྱུང་ལྟ་བུ་ལས་ཁྲོ་ཐུང་ཉིད་ཤོའམ་མིག་མངས་ལ་མཁས་པ་ཚིག་ཤུགས་ལས་ཤེས་ཐུབ་བོ།།ད་ལྟ་དར་ཁྱབ་ཆེ་བའི་མིག་མངས་ལ་དྲུག་འགྱིག་དང་བཞི་་་་འགྱིག ལྔ་འགྱིག དགུ་འགྱིག རྭ་འགྱིག སྐར་འགྱིག ཉ་འགྱིག(མོ་འགྱིག་ཀྱང་ཟེར)རྒྱལ་པོའིམྱུ་མགོ་སྒམ། བཙན་པོའི་བང་སོ། ཉི་མ་ལྷ་ས། རྒྱལ་པོའི་ཏ་ལེན། རྒྱ་འགྱིག་གམ་རྙི་འགྱིག(ཕོ་འགྱིག་ཀྱང་ཟེར)སོགས་ཡོད་པ་དང་། ཕུན་སུམ་ཚོགས་པའི་རོལ་རྩེད་དེ་དག་ཁ་བའི་ལྗོངས་འདི་ལ་ས་ཁྱབ་རྡོ་ཁྱབ་ཏུ་གྱུར་ཡོད་དོ། །གཤམ་དུ་མཚོ་སྔོན་ཁྲི་ཤོར་རྒྱལ་མོའི་ཁ་རུ་དར་ཁྱབ་ཆེ་བའི་བྱིས་པའི་མིག་མངས་དང་རོལ་རྩེད་སྐོར་མཚམས་སྦྱོར་བྱ་རྒྱུ་ཡིན། ་ང་རང་མཚོ་སྔོན་ཁྲི་ཤོར་རྒྱལ་མོའི་འགྲམ་ངོགས་ཀྱི་འབྲོག་སྡེ་ཞིག་ནས་ནར་སོན་པའི་འབྲོག་ཕྲུག་ཕལ་བ་ཞིག་ཡིན། ད་ལྟ་ཕྱི་176

འདང་རེ་དཔགས་ན། བྱིས་པའི་དུས་ནི་ཇི་འདྲའི་སྤྲོ་སྐྱིད་ལྡན་པ་དང་ཇི་འདྲའི་བསླད་མ་འདྲེས་པའི་བསམ་བློ་ཡག་པོ་ཞིག་རེད་་་་་ཨང་། གཡང་དཀར་ལུག་གི་འབའ་སྒྲ་དང་གནག་ཆུང་ནོར་གྱི་ངུར་སྒྲའི་རྗེས་ལ་ཅི་འདྲའི་རྐང་རྗེས་མང་བོ་ཞིག་ཕབ་ཡོད་པ་་་་་་་བརྗེད་སྲིད་མོད། འོན་ཀྱང་དྲན་པའི་གཞུ་མོ་ནང་ལ་བཀུག་སྟེ།བསམ་གཞིག་གི་མདའ་མོ་ལྷོད་ཀྱིས་འཕངས་དུས། དགོད་བྲོ་བའི་གཏམ་རྒྱུད་དག་ཕན་ཚུན་ཕྲེང་ཐག་གཅིག་ལ་བརྒྱུས་པ་ཇི་བཞིན་་འཆར་འོང་། བྱིས་པ་འགས་ཐོད་པ་ཕྱོགས་གཅིག་ཏུ་གཏུགས་ནས་སྣབས་ཁྱི་རོ་འདྲ་བ་རེ་ཕར་གཡུགས་ཚུར་གཡུགས་བྱས་ཏེ་མིག་་་་་མངས་རྩེ་བའི་རྣམ་པ་དེ་ཡིན། ངའང་དེའི་ཁྲོད་ཀྱི་བྱིས་པ་གཅིག་ཡིན། སྤྱིར་བོད་ཀྱི་འབྲོག་ཁུལ་ནི་འགྲིམ་འགྲུལ་སྟབས་མི་བདེ་བ་དང་ཁྱིམ་ཚང་ཐར་ཐོར་ཡིན་པའི་རྐྱེན་གྱིས་ཕྱུགས་ཁྱུའི་རྗེས་ནས་མ་གཏོགས་བྱིས་པ་རྣམས་འཕྲད་ཐུབ་ཀྱིན་མེད། སྤྱིར་བྱིས་པའི་མིག་མངས་ནི་དེ་འདྲའི་རྙོག་འཛིང་མི་ཆེ་ཞིང་། ཐེངས་གཅིག་གཉིས་ཙམ་རྩེ་ན་ཤེས་སླ་མོད། འོན་ཀྱང་ཤེས་པའི་རྗེས་སུ་རྣམ་ཤེས་རིག་པ་སྐྲ་རྩེར་བསྒྲིམས་ནས་རྒྱལ་ཕམ་གྱི་དབྱེ་བ་རྟིང་ཐག་ཆོད་པ་ཞིག་177

བྱེད་ངེས་ཡིན། རྒྱུ་མཚན་ནི་བྱིས་པ་སུ་ཕམ་ན་གཞན་གྱི་ལུག་འདྲེས་པའམ་ནོར་བཞུར་ན་ཁོ་སོང་སྟེ་ཉིན་གང་བོར་གཞན་གྱི་ཕྱུགས་རྫི་བྱེད་དགོས། དེར་བརྟེན་སྡུག་མྱངས་པ་ཅི་ལ་མི་བརྩི་མོད། ལ་རྒྱ་ཤོར་བ་ནི་ངོ་མ་སེམས་ནས་བརྗེད་ཐབས་བྲལ་བ་ཞིག་རེད།སྐབས་ལ་ལར་ཉིན་གང་བོར་སེམས་མིག་མངས་སྟེང་ལ་ཤོར་ཏེ་ལུག་ཁྱུ་མང་བོར་འདྲེས་ནས་ཨ་ཕས་འགྲམ་ལྕག་གཞུས་པའང་མང་་་་་་བོ་ཞིག་ཡོད་པ་རེད། གཤམ་དུ་མིག་མངས་འགའ་མཚམས་སྦྱོར་བྱའོ།། ་གཅིག རྒྱལ་པོའི་ཏ་ལེན་ལྟ་བུར་མཚོན་ན་བློན་པོ་དྲུག་གིས་ཤི་བ་སྲོག་ལ་མི་འཛེམ་པར་བློ་དང་རིག་པ་སྐྲ་རྩེར་བསྒྲིམས་ཤིང་།རྒྱལ་པོ་བདས་ནས་འབྲོ་སའི་ཁུང་དང་བསྐུང་སའི་གནས་མེད་ཚེ་་བློན་པོ་དག་རྒྱལ་བ་ཡིན་མོད། འོན་ཀྱང་གཡོ་སྒྱུ་ཁྲམ་གསུམ་གྱིས་ཁེངས་པའི་རྒྱལ་པོ་དེའང་འདུལ་རྒྱུ་དེ་འདྲའི་ལས་སླ་མོ་ཞིག་ག་ལ་ཡིན་ཏེ། ཁོས་ཐབས་བརྒྱ་ཇུགསྟོང་གིས་བློན་པོ་རྣམས་ཀྱི་ལམ་ཅུང་ཙམ་ནོར་ཚེ་ཧབ་དགོད་དང་བཅས་བློན་པོ་གཅིག་གི་གཉའ་ལ་ཞོན་ནས་ཁྱུར་མིད་དུ་གཏོང་སྲིད།178

གཉིས། ཉ་འགྱིག་ལྟ་བུར་མཚོན་ན། མིག་མངས་ཀྱི་དབྱིབས་ཉ་དང་མཚུངས་པས་ཉ་འགྱིག་ཏུ་འབོད།དེར་དེའུ་དྲུག་དགོས་ཤིང་དེའུ་དཀར་པོ་གསུམ་དང་ནག་པོ་གསུམ་ཡིན། ང་ཚོ་ཆུང་དུས་སུ་དེའུ་དཀར་ནག་བཞག་ནས་རྩེ་བ་མི་གསལ་མོད། ཚབ་བྱེད་དུ་ལུག་གི་རིལ་མ་གསུམ་དང་རྡོ་རྡེའུ་གསུམ་བཅས་བཞག་ནས་རྩེ་བ་ཡིན།ཡང་ས་ཆ་ལ་ལ་ཞིག་ནས་ཚེ་ཕྱི་མར་འཇུག་པའམ་དམྱལ་བར་་་་་་་འཕེན་པའི་རྩེ་སྲོལ་ཡོད།དེ་ལ་མོ་འགྱིག་ཀྱང་ཟེར།གསུམ། རྭ་འགྱིག་ལྟ་བུར་མཚོན་ན་དབྱིབས་གཡག་རྭ་དང་མཚུངས་པའི་རྭ་འགྱིག་ཟེར། དེར་དེའུ་གསུམ་དགོས་ཤིང་། གཅིག་སྤྱང་ཀི་དང་གཉིས་ལུག་ཡིན་པས། སྤྱང་ཀི་ལ་གཡོ་སྒྱུ་ཁྲམ་གསུམ་ལྡན་པས་ཡར་མར་དུ་མཆོང་ལྡིང་བྱས་ནས་ལུག་གཉིས་ཟ་བ་ཞིག་ཡིན།བཞི། དྲུག་འགྱིག་ལྟ་བུར་མཚོན་ན་རྡེའུ་སུམ་ཅུ་སོ་དྲུག་དགོས་ཤིང་། རྡེའུ་དཀར་པོ་བཅོ་བརྒྱད་དང་རྡེའུ་ནག་པོ་བཅོ་བརྒྱད་དགོས་པ་ཡིན། དེ་ལ་འགྱིག་རྒྱག་པ། བོའུ་ཆེན་རྒྱག་པ་བཅས་ཡོད་ཅིང་། འགྱིག་རྒྱག་པ་ཞེས་པ་ནི་རྡེའུ་བཞིས་གྲུ་བཞི་གཅིག་179

བརྒྱབ་པ་ཟེར་བ་དང་དེའི་སྐལ་གཞན་གྱི་རྡེའུ་གང་རུང་ཞིག་བླངས་ཆོག བོའུ་ཆེན་རྒྱག་པ་ཞེས་པ་ནི་གཞི་གཅིག་གི་སྟེང་དུ་རྡེའུ་དྲུག་ལོངས་ཚེ་བོའུ་བརྒྱབ་པ་ཡིན་ལ། དེའི་སྐལ་དུ་གཞན་གྱི་རྡེའུ་གང་རུང་གཉིས་བླངས་ཆོག གལ་ཏེ་རང་ངམ་གཞན་གྱི་རྡེའུ་གསུམ་ལ་གཏུགས་ཚེ།མཐོ་ལྡིང་བྱས་ནས་ཟོས་ཆོག་པ་རེད།ལྔ། རྒྱ་འགྱིག་གམ་རྙི་འགྱིག་ནི་དེའུ་དཀར་གསུམ་དང་རྡེའུ་ནག་གསུམ་གྱིས་གྲུབ་པ་ཡིན་ལ། རྣམ་ཤེས་རིག་པ་སྐྲ་རྩེར་མ་བསྒྲིམས་ན་རི་དྭགས་རྒྱ་ལ་ཚུད་པ་ཇི་བཞིན་དོང་ལ་ལྷུང་བའི་ཉེན་ཁ་ཆེན་པོ་ཡོད་པ་རེད། དེར་ཕོ་འགྱིག་ཀྱང་ཟེར།དྲུག ས་ལམ་རྣམ་གཞག་ནི་ནང་བ་སངས་རྒྱས་ཀྱི་ཆོས་ལས་ལམ་གྱི་རིམ་པ་རྣམས་ངོས་འཛིན་པའི་རོལ་རྩེད་རིགས་ཤིག་སྟེ།བན་ཕྲུག་རྣམས་རྒྱལ་དང་རྩེད་མོ་སོགས་ལ་མི་གཡེང་བའི་ཆེད་དུ་བཟོས་པའི་རྣམ་དཀར་དགེ་བར་འཇུག་པའི་ཐབས་ལམ་སྟོན་བྱེད་ཅིག་ཀྱང་ཡིན་པསྨོརེད། རས་ཁ་གང་མ་ཞིག་གི་སྟེང་དུ་རི་མོ་དང་བཅས་པའི་ཡི་གེ་མང་བོ་ཞིག་བྲིས་ཡོད། གསོན་འཇིག་རྟེན་ནས་ཚེ་ཕྱི་མ། སྟེང་ལྷ་ཡུལ་ནས་འོག་དམྱལ་ཡུལ་བཅས་ཞིབ་པར་བྲིས་ཡོད་180

ཅིང་། མི་ཁ་ཤས་མཉམ་གཅིག་ཏུ་རྩེ་ན་ཆོག རས་ཁ་གང་མའི་སྟེང་དུ་ཤོ་རྡེའུ་གྲུ་བཞི་མ་ཞིག་འཕེན་དགོས། ཤོ་དེའུ་གྲུ་བཞི་མའི་ངོས་དྲུག་ན་ཨོ་མ་ཎི་པདྨེ་རྒྷཾ་ཞེས་ཡིག་འབྲུ་དྲུག་བྲིས་ཡོད་པ་དང་། ཐོག་མར་ཚང་མ་འཇིག་རྟེན་ནས་ལམ་ལ་ཆས་དགོས། ཤོ་དེའུ་འཕངས་ཏེ་ཐེངས་མང་བོར་ཨོཾ་བབས་ཡོད་ཚེ་ཕལ་ཆེར་མཐོ་རིས་ཀྱི་སར་་་་འགྲོ་ཞིང་། ཐེངས་མང་བོར་ཧཱུྃ་བབས་ཡོད་ཚེ་ཕལ་ཆེར་ངན་སོང་གི་གནས་ལ་འགྲོ་ངེས་ཡིན། ས་ལམ་རྣམ་གཞག་རྩེ་སྐབས་འུར་རྒྱག་པའམ་གད་མོ་ཆེར་དགོད་པ། ཀུ་རེ་རྩེ་བ་སོགས་གཏན་ནས་བྱེད་མི་ཆོག ཡིད་དད་པ་དང་བཅས་པའི་སྒོ་ནས་ཁ་ལས་མ་ཎི་རྒྱུན་ཆད་མེད་པར་འདོན་དགོས་ཤིང་། དེ་ལྟར་མ་བྱས་ན་དམྱལ་ཁམས་བཅོ་བརྒྱད་ལ་ལྷུང་བར་གྲགས་སོ།།བདུན། ཉི་མ་ལྷ་ས་ནི་བོད་མི་རིགས་ཀྱི་ཕ་མེས་དག་གི་བླ་མཁར་ཡིན་པ་དང་། བོད་མི་ཞིག་ཡིན་ཕྱིན་དེ་ལ་འགྲོ་འདོད་ཀྱི་ཕུགས་འདུན་དྲག་པོ་ཞིག་ཡོད། དེར་བརྟེན་ཆུང་དུས་ནས་རེ་བ་དེ་འགྲུབ་པའི་སྨོན་ལམ་འདེབས་ཞོར་ལྷ་ས་ཞེས་པའི་འགྱིག་འདི་རྩེ་བ་ཡིན། དེ་རྩེ་སྐབས་མི་གསུམ་ཡོད་ན་ཆོག་ཅིང་། གཡས་ཕྱོགས་གཅིག་181

ལྔ་བདུན་དང་། གཡོན་ཕྱོགས་གཉིས་བཞི་བརྒྱད། སྟེང་ལྷ་སའི་ཇོ་ཁང་། འོག་དྲུག་གསུམ་དགུ དཀྱིལ་གྲུ་བཞི་ཁ་གང་མ་ཆེ་ཆུང་གསུམ་གྱིས་གྲུབ་ཡོད། གཡས་དང་གཡོན་འོག་ལ་རང་ཁྱིམ་ཟེར།གལ་ཏེ་གཡོན་དང་། 2གཡས། ཁུའོག་བཅས་ཡིན་ཚེ། མི་གསུམ་གྱིས་མཉམ་གཅིག་ཏུ་མཛུབ་གུ་འཕངས་ཏེ་དེ་གསུམ་གྱི་ཁ་གྲངས་་བསྣན་ནས་རྡེའུ་འཕར་ན་ཆོག གལ་ཏེ་མི་གསུམ་གྱི་མཛུབ་གུའི་ཐོབ་གྲངས་དགུའི་ཡན་འབུད་མི་ཆོག དཔེར་ན།རླུམཛུབ་གུ་གསུམ་དང་། 2མཛུབ་གུ་གཉིས། ཀུམཛུབ་གུ་གསུམ་ཡིན་ཚེ། བསྡོམས་གྲངས་བསྣན་ན་བརྒྱད་ཐོབ། མེའཕར་ན་ཆོག རྡེའུ་གང་ཡིན་ཡང་ཐོག་མར་རང་ཁྱིམ་ལ་སྐོར་བ་ཐེངས་གཅིག་བརྒྱབ་རྗེས་རིམ་པ་ལྟར་སོང་ན་ཆོག ངེས་པར་དུ་ཤེས་དགོས་པ་ཞིག་ནི་གཡས་གཡོན་གྱི་ཁྱད་པར་གཏན་ནས་བརྗེས་ན་མི་ཆོག་པ་དང་། གལ་ཏེ་གྲུ་བཞི་ཁ་གང་མའི་སྟེང་རྡེའུ་གཉིས་མཉམ་གཅིག་ཏུ་འཁེལ་ན།དེའུ་སྔོན་མས་གྲུ་བཞི་ཁ་གང་མར་སྐོར་བ་གཉིས་རྒྱག་དགོས། ཡང་ཇོ་ཁང་དང་ཉེ་བའི་སྐས་རྐང་དགུ་ཡོད་པའི་སྟེང་རྡེའུ་གཉིས་མཉམ་གཅིག་ཏུ་་་་་་བབས་ན་སྔོན་མ་དེ་ཕྱིར་རང་ཁྱིམ་དུ་སོང་ནས་ཡང་བསྐྱར་མགོ་་་་182

རྩོམ་དགོས་སོ།།སྤྱིར་མིག་མངས་འདི་ལ་རིག་གནས་ཀྱི་ལོ་རྒྱུས་རྒྱབ་ལྗོངས་ངེས་ཅན་ཞིག་ཡོད་པར་འདོད། ཉེ་སྔོན་བདག་གིས་རྒྱལ་ནང་ནས་ཕབ་སྐྲུན་བགྱིས་པའི་མུ་འབྲེལ་བརྙན་འཕྲིན་ཟློས་གར་ཆེན་མོ〈 ལྷ་སྲིན་སྡེ་བརྒྱད〉ཅེས་པ་ལས་ཀྱང་དཔའ་རྒོད་གཉིས་ཀྱིས་མིག་མངས་ཀྱི་ལམ་ནས་རང་ཉིད་ཀྱི་སྟོབས་རྩལ་དང་བློ་རྩལ་འགྲན་པ་ཞིག་མཐོང་བྱུང་། དཔེར་ན། རྒྱའི་མིག་མངས་ཞང་ཆི་ཟེར་བ་དེ་རྒྱལ་རབས་གང་དང་མི་སུས་གསར་གཏོད་བྱས་པའི་སྐོར་ལ་བཤད་ཚུལ་སྣ་་་་་ཚོགས་ཤིག་མཆིས་ཀྱང་། དེ་དག་གི་ནང་ནས་ཧན་ཞིན་གྱིས་གསར་གཏོད་བྱས་པ་དེར་ཅུང་ཡིད་གཏད་ཆོག་པར་སྙམ། རྒྱུ་མཚན་ནི་མིག་མངས་དེའི་དཀྱིལ་དུ་ཁྲུའུ་ཆུ་དང་ཧན་གྱི་རྒྱལ་མཚམས་གཉིས་ཡོད་པ་དང་། ཧན་ཞིན་ལིའུ་པང་གི་བློན་ཆེན་ཞིག་ཡིན་ཞིང་དམག་དོན་ལ་ཧ་ཅང་མཁས། དང་ཐོག་ཧན་དང་ཁྲུའུ་གཉིས་ཀྱི་གཙོ་བདག་ལིའུ་པང་དང་ཞང་ཡུའུ་གཉིས་མ་མཐུན་པར་མི་ཤི་རྟ་འགྱེལ་གྱི་གཡུལ་འཁྲུག་བྱུང་། རྒྱའི་གོང་མ་ཆིན་ཧྲི་ཧོང་གིས་རྒྱ་ནག་གི་རྒྱལ་ཕྲན་གཅིག་གྱུར་བྱས་མོད་རྗེས་སུ་ཆིན་རྒྱལ་རབས་རུལ་་་་་183

སུངས་སུ་གྱུར་པར་བརྟེན། འབངས་གྱེན་ལོག་བྱུང་། ལིའུ་པང་དང་ཞང་ཡུའུ་གཉིས་ཀྱིས་རང་རང་ས་ནས་འོས་ལངས་དྲག་པོ་བྱས་པས།ཆིན་རྒྱལ་རབས་རྩ་བ་ནས་གཏོར། ལིའུ་པང་གིས་ཧན་ནུབ་མ་བཙུགས། ཞང་ཡུའུས་ཁྲུའུ་རྒྱལ་ཁབ་བཙུགས། རྗེས་སུ་ཁོ་གཉིས་བར་ལ་མི་ཤི་རྟ་འགྱེལ་གྱི་གཡུལ་འཁྲུག་དྲག་པོ་སྟེ་རྒྱའི་ལོ་རྒྱུས་སྟེང་གྲགས་ཆེ་བའི་ཁྲུའུ་ཧན་གཡུལ་འགྱེད་བྱུང་བ་རེད། མཐར་ཞང་ཡུའུ་ཕམ་སྟེ་གཙང་བོའི་འགྲམ་དུ་རང་སྲོག་བཅད་དོ། །གཡུལ་འགྱེད་དེའི་ཁྲོད་དམག་དཔོན་ཆེན་མོ་ཧན་ཞིན་དངོས་སུ་ཞུགས་་་ནས་དྲག་པོའི་གཡུལ་འགྱེད་ཀྱི་ཐབས་རྩལ་སོགས་ཁོས་མིག་མངས་ཀྱི་ལམ་ནས་ཕྱིར་མཚོན་པའི་ལོ་རྒྱུས་ཀྱི་མེ་ལོང་ཞིག་གསར་གཏོད་བྱས། རྒྱའི་མིག་མངས་ཞང་ཆི་ཟེར་བ་དེ་འདྲའི་ལོ་རྒྱུས་ཀྱི་རྒྱབ་ལྗོངས་འོག་བྱུང་བར་སྙམ། དེར་བརྟེན་མིག་མངས་ནི་མི་རྣམས་སྤྲོ་སྐྱིད་ལ་གཡེང་བྱེད་ཀྱི་རོལ་རྩེད་ཙམ་མིན་པར། དམག་དོན་རིག་པར་མཁོ་བའི་རྒྱུ་ཆ་གལ་ཆེན་ཞིག་ཡིན་པ་ཤེས་ཐུབ་བོ།།184

གཉིས་པ། ཆ་ཇེའུ(འབའ)རྩེ་བ།ཆ་རྡེའུ་འཕེན་པ་ལ་ཨ་མདོའི་ཁ་སྐད་དུ་འབའ་བཏབ་ཟེར།མཚོ་སྔོན་ཁྲི་ཤོར་རྒྱལ་མོའི་ཉེ་འཁོར་གྱི་འབྲོག་སྡེ་ཆེན་པོ་དག་ལ་ཆ་རྡེའུ་འཕེན་པའི་སྲོལ་ཆེས་ཆེར་དར་ཁྱབ་བྱུང་ཡོད། དེར་གོང་གསལ་གྱི་མིག་མངས་དང་གཅིག་མཚུངས་ཡིན་ཏེ། གཡང་དཀར་ལུག་ཁྱུའི་རྗེས་དང་གནག་ཆུང་ནོར་གྱི་རྗེས་སུ་བྱིས་པ་རྣམས་སྐོར་སྐོར་བྱས་ནས་ཆ་རྡེའུ་རྩེ་བཞིན་ཡོད། དེ་ལ་རྡེའུ་ལྔ་ཅན་དང་བཅུ་ཅན་ཡོད། རྡེའུ་ལྔ་ཅན་འཕེན་པ་གཙོ་ཆེ་ཞིང་། དེ་ལ་ཁེར་ཆ།ཉིས་ཆ། སུམ་ཆ། བཞི་ཆ་བཅས་གོ་རིམ་བཞི་ཙམ་བརྒྱུད་མཐར་རྒྱབ་རྩོད་དགོས། རྒྱབ་རྩོད་ཅེས་པ་ནི་རྡེའུ་ལྔ་ལག་མཐིལ་དུ་བཞག་སྟེ་ཅུང་རྐོ་རྐོ་བྱས་ཏེ་ལག་པའི་ལྟག་རྒྱབ་ལ་འཕངས། དེ་ནས་ལག་ངོས་ཡར་ལ་འཁོར་ཏེ་འཛིན་སྟངས་ཤིག་དང་ལག་ངོས་་མར་ལ་འཁོར་ནས་འཛིན་སྟངས་གཉིས་ཡོད་ཅིང་ཡར་འཁོར་རྡེའུ་གཅིག་ར་མ་གཅིག་ལ་བརྩི་བ་དང་། མར་འཁོར་རྡེའུ་གཅིག་ར་མ་གཉིས་ལ་བརྩི་བ་ཡིན། ར་མ་ཞེས་པ་ནི་ཚུར་མགོར་བསྐྱོན་པའི་ཨང་ཀི་ལ་ཟེར། མདའ་རྩེད་སྐབས་ཀྱི་བ་མོ་བཞག་པ་ཞེས་པ་དང་ཕལ་185

ཆེར་གཅིག་མཚུངས་ཡིན། རྟུག་འབའ་ནི་ཆ་རྡེའུ་གཅིག་བཟུང་ནས་ཡང་གཅིག་འཛིན་སྐབས་སྔོན་ལ་བཟུང་ཟིན་པ་དེ་རྟུག་པ་ལྟར་གཏོང་དགོས། རྟུག་འབའ་ལའང་ཁེར་ཆ་དང་ཉིས་ཆ། སུམ་ཆ་བཞི་ཆ་བཅས་ཡོད་པ་རེད། སྒུལ་འབའ་ནི་སྒུལ་མི་རུང་བའི་འབའ་ཁྱད་པར་བ་ཞིག་ཡིན། དཔེར་ན། རྡེའུ་བཞི་མཉམ་གཅིག་ཏུ་གནས་ཚེ། དཀྱིལ་ལམ་མཐའ་ཡི་གཅིག་སྒུལ་མི་ཆོག་ཅེས་གཏན་འཁེལ་བགྱིས་པ་ལགས། གང་འབའ་ནི་ཕ་རོལ་པོ་གང་དང་གང་འཛིན་དགོས་ཞེས་དྲིས་ཚེ། གལ་ཏེ་ཆ་རྡེའུ་གསུམ་མཉམ་གཅིག་ཏུ་ཡོད་དུས། དཀྱིལ་གྱི་ཆ་དེའུ་བཞག་སྟེ་མཐའ་གཉིས་འཛིན་དགོས་ཞེས་སྨྲས་ཚེ། ལག་བྱང་ལ་སོང་བའི་ཆ་རྡེའུ་རྩེ་མཁན་ཞིག་གིས་མ་གཏོགས་ཧ་ཅང་རྩེ་དཀའ་བ་ཞིག་ཡིན། འབའ་མགོ་མང་ནི་སྤྱིར་ཆ་དེའུ་རྩེ་སྲོལ་རྡེའུ་གཅིག་གནམ་ལ་འཕངས་ཏེ་སའི་སྟེང་གི་རྡེའུ་བཞི་བོ་རིམ་པ་ལྟར་འཛིན་པའི་རོལ་རྩེད་ཀྱི་རིགས་ཤིག་ཡིན་ལ། འབའ་མགོ་མང་ལྟ་བུར་མཚོན་ན་རིམ་བཞིན་རྡེའུ་གཅིག་མིན་པར་གནམ་ལ་གཞན་པ་དག་ཀྱང་འཕེན་པ་ཞིག་ཡིན། བརྩེ་རྒྱུ་ཧ་ཅང་ཁག་པོ་ཡིན། འབའ་རིང་འབའ་ཐུང་ནི་གནམ་ལ་དེའུ་གཉིས་འཕངས་ཏེ་186

རིང་ཐུང་བཅོ་བརྒྱད་ཀྱི་ཁྱད་པར་ཕྱེ་ནས་སའི་སྟེང་གི་དེའུ་ཡང་་་་འཛིན་དགོས་པའི་འབའ་ཁྱད་པར་བ་ཞིག་གོ །རྟ་ཁ་ལག་རྡབ་ནི་རྟས་ལག་རྡབ་ལྟར་ཁ་ཐུར་ལ་བསྐོར་ནས་འཛིན་པའི་རོལ་རྩེད་ཀྱི་རིགས་ཤིག་ཡིན་ལ། སྤྱིར་བཏང་ལོ་ལོན་རྣམས་ཀྱིས་དེ་ལ་རྣམ་རྟོག་བྱས་ནས་རྩེ་རུ་མི་འཇུག རྒྱུ་མཚན་ནི་འབའ་ཁ་མ་མོ་བྲང་རྒྱག་ཟེར་ཞིང་། དེ་རྩེ་ན་ཕྱུགས་ལ་གོད་ཁ་དང་མུ་གེ་ཡོང་བར་གྲགས། ཡིན་ནའང་བྱིས་པ་རྣམས་ཀྱིས་མི་མཐོང་བའི་ལྐོག་ཏུ་ཆ་རྡེའུ་སྣ་ཚོགས་ཤིག་རྩེ་བཞིན་ཡོད་དོ།།གསུམ་པ། ཐེ་གེ་རྩེ་བ།སྤྱིར་བོད་རིགས་ཀྱི་ཁ་ཟས་གཙོ་བོ་ཤ་མར་ཐུད་གསུམ་ཡིན་་་་ཞིང་། དེའི་ནང་ནས་ཀྱང་གཙོ་ཆེ་བ་ཤ་ཡིན། འབྲོག་ཕྱོགས་ལ་ཆ་མཚོན་ན་ལུག་མང་བོ་བཤས་རྐྱེན་བྱིས་པ་ཁ་ཤས་ལ་ཐེ་གེ་ཡི་རྩེད་་ཆས་བརྒྱ་ཕྲག་དུ་མ་ཡོད། ཐེ་གེའི་ཕྱི་ཡི་རི་མོའི་ཚུལ་དུ་སྣང་བ་དག་ལ། བོད་མི་རིགས་ཀྱིས་རང་གི་འདོད་མོས་ཇི་བཞིན་རང་བྱུང་ཁོར་ཡུག་སྟེང་རང་ལ་འབྲེལ་བ་དམ་ཟབ་ཡོད་པའི་བོད་རང་གནས་ནས་བྱུང་ཞིང་དར་བའི་སྲོག་ཆགས་འགའ་ལས་གྲུབ་འདུག བོད་མི་187

རིགས་འདི་གདོད་མ་ནས་གངས་རི་ལ་དུངས་ཤིང་། གངས་སེང་ལ་དགའ་བའི་མི་རིགས་ཤིག་ཡིན་ཕྱིན་ཐེ་གེ་ཡི་མགོ་སེང་གེ་ཡི་མཚོན་རྟགས་སུ་གྲུབ་ཅིང་ཨང་གྲངས་ལ་བཀུག་ཚེ་བརྒྱ་ཐམ་པ་ཡིན། ཐེ་གེ་ཡི་མཇུག་ནི། ལོ་ངོ་སྟོང་ཕྲག་དུ་མར་ང་ཚོ་བོད་པ་དང་མཉམ་དུ་གྲང་ངར་རྐུན་ཇག་སོགས་ལ། ལུས་སྲོག་དམར་པོ་འབེན་དུ་འཇོག་མཁན་འབྲོག་པའི་ལ་ཁྱི་ཞེས་པ་དེ་ཡིན། ཨང་གྲངས་ལྔ་བཅུ་ཡིན།ཐེ་གེ་ཡི་ངོས་གཅིག་འགྲོས་གློག་ལྟར་མྱུར་བའི་ཅང་ཤེས་ཏེ། རྟ་མཆོག་རིན་པོ་ཆེ་ཡིན་ཞིང་། དེ་ནི་བཀྲ་ཤིས་པ་དང་བདེ་སྐྱིད་ཕུན་སུམ་ཚོགས་པ་དང་། བཀྲ་ཤིས་གཡང་ཀུན་འཁྱིལ་བའི་མཚོན་རྟགས་སུ་གྲུབ་བོ། །ཨང་གྲངས་སུམ་ཅུ་ཐམ་པ་ཡིན། ཐེ་གེའི་ངོས་གཉིས་པ་ནི་གངས་ཅན་བོད་ཀྱི་ནོར་བུ་སྟེ། རྒྱབ་རྩིད་པ་བླངས་ཏེ་མགོ་སྦྲ་བཟོས། ཞོ་འོ་མ་བླངས་ནས་ལྟོགས་སྐོམ་སེལ་མཁན་ནོར་གནག་ལགས། ཨང་གྲངས་ཉི་ཤུ་ཐམ་པ་ཡིན། ཐེ་གེའི་སྟེང་ཕྱོགས་ཕྱིར་འབུར་བ་དེ་ནི་གཡང་དཀར་ལུག་སྟེ། རྒྱབ་པགས་པ་བཤུས་ནས་གྱོན་པ་བཟོས། ལུས་ཤ་ཁྲག་ཟོས་ཏེ་ལྟོགས་སྐོམ་སེལ། ཨང་གྲངས་བཅུ་བ་ཡིན། ཐེ་གེའི་འོག་རྐོ་ལ་ལྷུང་བ་188

དེ་ནི་ར་མ་ཡིན་ཏེ། ཨང་གྲངས་ལྔ་བ་ཡིན་ནོ།།བྱིས་པ་མང་བོ་ཕྱོགས་གཅིག་ཏུ་འདུས་ནས་ཐེ་གེ་མང་བོ་སར་འཕངས་པ་ན་ཆེས་མཐོ་བ་སེང་དང་ཁྱི་གཉིས་ཡིན་ཞིང་། ཐད་ཀར་བླངས་ཏེ་ཨང་གྲངས་བརྒྱའམ་ལྔ་བཅུར་བརྩིས་ན་ཆོག དེ་ལས་གཞན་པ་རྣམས་རྟ་རྟ་ལ་ཐོད་གཏུག་པ། གཡག་གཡག་ལ་ཐོད་གཏུག་པ་བཅས་བྱེད་དགོས། ཐོད་གཏུག་ཅེས་པ་ནི་མཐེབ་རིས་ཀྱིས་བརྒྱབ་པ་ལ་གོ་དགོས། དེ་ལའང་སྒྲིག་ཁྲིམས་ནན་མོ་ཡོད་དེ།དེ་འདྲའི་ཐེ་གེ་མང་བོ་ཞིག་གཅིག་གཅིག་འཕྲད་པའམ་ཁེན་མི་ཆོགའཕྲད་པའམ་ཁེན་ཚེ་ཚང་མ་རུལ་སོང་ཞེས་མི་བརྩི་བ་ཡིན། གལ་ཏེ་དཔེར་ན། རྟས་རྟ་ལ་ཐོད་གཏུག་སྐབས་སྟབས་མ་ལེགས་པར་ར་མ་དང་འཕྲད་དེ་སྒུལ་ཚེ་ཡང་མི་བརྩི་བ་ཡིན་ནོ། །གཞན་ཡང་ཐེ་གེ་གཅིག་ཀྱང་རྩེ་ཆོག་སྟེ། དཔེར་ན། ངའི་བསོད་ནམས་ནང་ལ་ཅི་ཞིག་འབབ་གི། ངའི་སྒོ་ཕྱུགས་གཙོ་བོ་གང་རེད། ངའི་ཞོན་རྟ་ཅི་ཞིག་རེད་ལྟ་བུ་སོགས་ཀྱི་རྩེད་མོ་མང་བོ་ཞིག་མཆིས། གང་ལྟར་འབྲོག་ཁུལ་དུ་ཐེ་གེ་རྩེ་བའི་རོལ་རྩེད་འདི་ཆེས་ཆེར་དར་བ་དང་།རྩེ་བའི་སྐབས་སུ་ཐེ་གེ་རེ་རེར་མ་ཎི་ཚར་གཅིག་འདོན་པ་དང་།189

དེའི་སྟེང་དུ་ཕུ་བཏབ་སྟེ་ལུས་ཤ་ཁྲག་ཟོས་པ་ལ་འགྱོད་བཤགས་་་་བྱེད་པའི་ལུགས་སྲོལ་ཞིག་ཀྱང་རང་ཤུགས་སུ་ཆགས་ཡོད་དོ།།ཟུར་ལྟའི་ཡིག་རིགས།〈 དུང་དཀར་ཚིག་མཛོད〉དུང་དཀར་བློ་བཟང་འཕྲིན་ལས་ཀྱིས་བརྩམས། ཀྲུང་གོའི་བོད་རིག་པ་དཔེ་སྐྲུན་ཁང་།〈 ཐུའུ་བཀྭན་གྲུབ་མཐའ〉ཐུའུ་བཀྭན་ཆོས་ཀྱི་ཉི་མས་བརྩམས། ཀན་སུའུ་མི་རིགས་དཔེ་སྐྲུན་ཁང་། ་〈 ཞང་བོད་ལོ་རྒྱུས་ཏི་སེའི་འོད〉ནམ་མཁའ་ནོར་བུས་བརྩམས། ཀྲུང་གོའི་བོད་རིག་པ་དཔེ་སྐྲུན་ཁང་།〈 ཧོར་གླིང་གཡུལ་འགྱེད〉(སྟོད་ཆ)མཚོ་སྔོན་མི་རིགས་དཔེ་སྐྲུན་ཁང་།〈 དགྲ་ལྷ་ཟླ་བ་བཟང་བོའི་ཆེད་རྩོམ་ཕྱོགས་བསྒྲིགས〉དགྲ་ལྷ་ཟླ་བ་བཟང་བོས་་་་བརྩམས།ཀྲུང་གོའི་བོད་རིག་པ་དཔེ་སྐྲུན་ཁང་།〈 བོད་ལྗོངས་ཞིབ་འཇུག〉2006ལོའི་དེབ་གསུམ་པ།〈 ཧན་རྒྱལ་རབས་ཀྱི་མི་སྣ་གྲགས་ཅན 〉ཡེ་ཀྲུང་ཐེན་གྱིས་བརྩམས། ཤར་ཕྱོགས་དཔེ་སྐྲུན་ཁང་།(་རྒྱ་ཡིག)〈 ཞང་ཆིའི་རྨང་གཞི〉ཅུན་ཧེ་ཡུན་གྱིས་བརྩམས། མི་དམངས་ལུས་རྩལ་དཔེ་སྐྲུན་ཁང་།(རྒྱ་ཡིག)འདིར་བརྗོད་འགྱིག་གི་དཔེ་རིས་གཤམ་གསལ་ལྟར།190

རྒྱལ་པོ་ཏ་ལེན་འགྱིག་གི་དཔེ་རིས།སྐེཕོ༧ཀློ།35ན། )ཐོ་ནིལྷུ།༤ ༧སོ།བློཡོཚ། ༈སྒོ།ནསྨོཏྲཱི ལུསློན།གླེན མ་གཞི་དཱིརྡོཊྭཱཾ་།སྟངས།ཪྷབླན། 2རྒྱལ་པོ་ཕམ་ཟིན།གློཁོཁྱལཱི།ཟ།༤ཙན3བློན3རྒྱལ་པོས་ཟོས་ཚར། 9

བྱུ་ ་་་ ་

6་ ཐེ་གེའི་འགྱིག་གི་དཔེ་རིས།ཞི ——སྡིགེ།་ཏྲཱི་རྫོ ཪྴརིཙ མོཚོཆོ ཧཱུཾ་་ ལྔུན 6 ། སེང ། སྙོ །་སྡོཚེ བྷེ ཞེ དི ། རི—སྙོངྷྲུརོ། ཏྟྭཾཞེ ཞེ འི —པྱོ་་་་༤་ ། མ ང་ རི དངུརརཱི—ཛེ དྔྷ རི་རྫོརྫེལྐེགུ་ཛེཛེཏེ ར མ ་194

ཆརྡེའུའབའརྗེའུའགྱིགགིདཔེརིས7་ ་ ་ ་ ་ ་ །ཛེའབལ།གྲུཀ༼༼༽ཕྲོ ་195

བོད་པའི་མིག་མངས་ཀྱི་བདག་པོ་བོད་རང་ཉིད་ཡིན་ཚུལ་བཤད་པ།བསོད་རྒྱལ་འབུམ།དེང་སྐབས་བོད་ཀྱི་རིག་གནས་འཛིན་སྐྱོང་སྤེལ་གསུམ་གྱི་མཐོ་རླབས་གསར་བ་བྱུང་ཡོད་ལ། ཧ་ཅང་ཞིབ་མོ་ཡིན་པའི་རིག་པས་བོད་ཀྱི་རིག་གནས་ལ་ངོས་འཛིན་གསལ་བོ་བྱེད་པའི་སྒང་འདིར།བོད་ཀྱི་མིག་མངས་རིག་གནས་ལ་དོ་ཁུར་དང་མཐོང་ཆེན་བྱེད་་་་་མཁན་ཡང་མང་བོ་ཡོད་ལ། བོད་རང་ལས་དཔྱོད་ལྡན་པ་དགྲ་ལྷ་ཟླ་བ་བཟང་པོ་ལྟ་བུ་དེང་རབས་བོད་རིག་པ་མཁས་ཅན་མང་བོས་་་་འདིའི་ཕྱོགས་ཀྱི་ཆེད་རྩོམ་ཡང་སྤེལ་བ་མང་ན། བདག་གིས་ཀྱང་ཕོ་ངན་ཚིག་ལ་བསྐྱར་བཤད་དུ་འགྲོ་ཡང་། འདིའི་ཕྱོགས་ཀྱི་བསམ་ཚུལ་མི་འདྲ་བ་རེ་དཔྱོད་ལྡན་པ་རྣམས་ལ་གྲོས་མོལ་གྱི་ཚུལ་དུ་་་་་་བཏོན་ན།འདི་ལ་ཐོག་མར་མིག་མངས་སམ་འཇུག་དང་འགྱིག་ཅེས་པའི་དོན་གཅིག་མིང་གི་རྣམ་གྲངས་ཅན་གྱི་ཐ་སྙད་ཀྱི་གོ་དོན་་་་་་་197

གསལ་བཤད་དང་། དེའི་རྗེས་བོད་ཀྱི་མིག་མངས་ཞེས་པའི་རོལ་རྩེད་རིག་གནས་འདིའི་བདག་པོ་བོད་རང་ཉིད་ཡིན་པ་དང་བོད་་རང་ས་ནས་དར་རྒྱས་གོང་འཕེལ་བྱུང་བ་ཞིག་ཡིན་ཚུལ། བོད་ཀྱི་ཡིག་ཚང་རྙིང་བ་ལས་ཐོན་པའི་བོད་ཀྱི་འགྱིག་མཁན་ཐོག་མའི་་་་་གནས་ཚུལ་སྐོར་བཅས་བཤད་ཁུལ་བྱས་ཡོད་པས། དཔྱོད་ལྡན་པ་རྣམས་ཀྱིས་སྐྱོན་ལ་མཛུབ་མོ་འཛུགས་པ་ཧ་ཅང་གལ་ཆེའོ།།གཅིག མིག་མངས་དང་འཇིག་གམ་འཇུག་དང་འགྱིག་ཅེས་པའི་བརྡ་ཆད་ཀྱི་གོ་དོན་ལ་དཔྱད་པ།མིག་མངས་ནི་ཡིག་ཐོག་ནས་མིག་མང་དང་ཏུན་ཧོང་གཏེར་་ཡིག་ལས་མྱིག་མངས་ཞེས་ཀྱང་འབྲི་སྲོལ་ཡོད་ལ།དབུས་གཙང་ཁུལ་དུ་འབོད་སྲོལ་འདི་དར་ཆེ་ཞིང་། རེའུ་མིག་ཤིན་ཏུ་མང་བོ་དེ་རྩེ་གཞིའམ་གདན་སྟེང་དུ་བཀོད་པའི་ཆ་ནས་རི་མོ་གྲུ་བཞི་མང་མོ་དེ་ལ་བལྟས་ནས་བཏགས་པར་མངོན་ཐུབ། མིག་མངས་སམ་མིག་མང་དུ་འགྱུར་བ་ཚང་མ་གཞི་རྩ་རྩེ་གཞིའི་སྒོ་ནས་ཐོགས་པའི་ཐ་སྙད་་་ཅིག་ཡིན་པ་ལ་ཐེ་ཚོམ་མེད། མིག་ཅེས་རེའུ་མིག་དང་མངས་ཞེས་པ་མིག་གི་གྲངས་མང་བར་འགྲེལ་ན་དོན་དང་མཐུན་ལ། མངས་འདི་198

ཡང་བོད་ཀྱི་བརྡ་དག་རིག་པའི་ལུགས་བཞིན་དཔྱད་པ་བྱེད་ཐུབ་སྟེ།གྲགས་དང་གྲག མང་དང་མངས།དམངས་སོགས་ཐ་སྙད་རྣམས་སྔོན་འཇུག་གམ་ཡང་འཇུག་ཐོབ་མིན་གྱི་ཆ་ནས་འཇུག་ཡུལ་དོན་གྱི་ཁྱབ་ཁོངས་ལ་ཁྱད་པར་འབྱེད་པ་ཞིག་ཏུ་འཁུམས་པ་ལྟར་ཡང་་་་་འཇུག་ཅན་གྱི་མངས་འདི་ནི་རེའུ་མིག་ཤིན་ཏུ་མང་བའི་དོན་དང་།མིག་མང་ལ〈 དག་ཡིག་གསར་བསྒྲིགས〉ལས་རྩེད་མོ་ཞིག་སྟེ་ཕལ་སྐད་དུ་འཇིག་ཟེར་ཞིང་རྒྱ་སྐད་དུ་ཆི་ཟེར་ཞེས་འགྲེལ་བ་ལས།འཇིག་གི་གོ་དོན་གསལ་བོར་མེད་ནའང་། ཕལ་སྐད་ཀྱིས་འཇིག་ཅེས་པ་ནི་མིག་མངས་ཀྱི་རྡེའུ་འཇོག་སྐབས་སྔ་རྒོལ་པས་རིགས་པའི་ལམ་ནས་བརྟན་འཇགས་བྱས་པ་དེ་ཕྱི་རྒོལ་པས་རིགས་པས་འཇིག་པར་བྱས་པས་ན་དེ་ལྟར་བཏགས་པ་ཡིན་ལ། མིག་མངས་ཀྱི་རྡེའུ་སྔ་མ་སྔ་མ་རིགས་པས་བརྟན་པར་བྱས་པ་ཕྱི་མ་ཕྱི་མ་རིགས་པས་་་་་་འཇིག་པར་བྱེད་པའི་རྩེད་མོའི་རིགས་འདི་ལ་འཇིག་ཅེས་མིང་་་་་་བཏགས་པར་བསམ་ལ། དེང་སྐབས་ཡིག་ཐོག་ལ་འགོད་སྐབས་འཇུག་འདི་རྒྱུགས་ཆེ་བར་འདུག་ལ། འདི་གཉིས་ཁྱད་མེད་དུ་འབྲི་རུང་བ་དཔྱོད་ལྡན་མང་བོའི་ངག་ལས་ཐོས་སོ། །ཨ་མདོའི་ཕྱོགས་སུ་199

རེའུ་མིག་ཤིན་ཏུ་མང་བའི་རྩེད་ཆས་འདི་ལ་འཇུག་ཅེས་ཀྱང་འབྲི་ལ། འགྲོ་བའམ་སོང་བའི་དོན་ཅན་གྱི་བྱེད་འབྲེལ་ལས་ཚིག་ད་ལྟ་བ་ཡིན། གཞུག་ནི་མ་འོངས་པ་དང་བཅུག་ནི་འདས་པ། ཆུགས་ནི་སྐུལ་ཚིག་གི་དོན་བཅས་རིམ་བཞིན་སྟོན་པས། རོལ་རྩེད་ཀྱི་རྡེའུ་རྣམས་གཅིག་རྗེས་གཅིག་གིས་རིགས་ལམ་རྣོན་པོས་ལམ་ལ་འཇུག་པའམ་འགྲོ་བ་དང་། རྡེའུ་རྣམས་རེའུ་མིག་གི་ལམ་ལ་འགྲོ་ཕྱོགས་ཀྱི་སྤྱི་འབྲས་སམ་ལམ་ལུགས་ལྟར་རིགས་ལམ་འགྲན་རྩོད་ཀྱིས་གཅིག་་་་རྗེས་གཅིག་ལ་དཔུང་འཇུག་བྱེད་པའམ། རྡེའུ་འཇོག་པའི་ལམ་ལ་འཇུག་དགོས་པས་དོན་ལ་བལྟས་ནས་བཏགས་པར་འདོད། མདོ་དབུས་གཉིས་ཀྱི་ཐུན་མོང་གི་སྤྱོད་ཡུལ་དུ་གྱུར་པའི་རོལ་རྩེད་འདི་ལ་རང་རང་ས་ནས་མིང་རེ་ཐོན་པ་འདིས་དར་ཁྱབ་ཧ་ཅང་ཆེ་བ་་དང་འཚོ་བའི་གཏིང་ཟབ་སར་གནས་པའི་རིག་གནས་བག་ལ་ཞ་བ་ཞིག་དང་། ལོ་རྒྱུས་རིང་ཞིང་ས་གནས་ཀྱི་བཀག་རྒྱས་མ་ཆོད་པར་དུས་རབས་ནས་དུས་རབས་ལ་བརྒྱུད་དེ་ང་ཚོའི་དུས་འདིར་་་་་་་་་གཏུགས་པ་མཚོན་ཐུབ་ལ།དེ་ཡངརྗོ〈 དུང་དཀར་ཚིག་མཛོད〉ལས།འདི་ནི་བོད་དུ་གནའ་རབས་ནས་དར་བའི་རྩེད་མོའི་རིགས་ཤིག་སྟེ།200 ་—

རྡེའུ་དཀར་པོ་བཅུ་དང་ནག་པོ་བརྒྱད་ཅུ་ཡོད་ཅིང་། རང་ཕྱོགས་ཀྱི་དེའུས་གཞན་ཕྱོགས་ཀྱི་དེའུ་ལ་མཐའ་བསྐོར་ནས་ཕམ་པར་བཟོ་བའི་རྩེད་མོ་ཞིག་ཡིན། ཏུན་ཧོང་ནས་ཐོན་པའི་གནའ་རབས་བོད་ཡིག་གི་ལོ་རྒྱུས་ནང་། རྒྱལ་པོ་སྲོང་བཙན་སྒམ་པོའི་ཡབ་གནམ་རིའི་དུས་ཀྱི་བློན་པོ་ཁྱུང་པོ་སྤུང་སད་ཟུ་ཙེ་ཟེར་བ་སྐབས་དེར་བོད་དུ་་མིག་མངས་ལ་ཧ་ཅང་མཁས་པའི་གྲས་ཡིན་ཚུལ་བཤད་ཅེས་པས།རང་རེའི་བོད་ལ་ཡང་གནའ་སྔ་མོའི་དུས་ནས་མིག་མངས་རོལ་རྩེད་ཀྱི་རིགས་མང་དུ་དར་ཡོད་པ་གསལ་བཤད་བྱས་ཡོད། འགྱིག་ཅེས་འབྲི་སྲོལ་ཡོད་པ་ནི་རིགས་པས་བསྒྲིགས་པའི་མིག་མངས་ཀྱི་རྡེའུ་་རྣམས་གྲལ་འགྲིག་པའི་དོན་ཡིན་པར་འདོད་དོ།།གཉིས། བོད་ཀྱི་མིག་མངས་ཀྱི་ཐོག་མའི་འབྱུང་ཁུངས་ལ་དཔྱདཔ།དེ་ཡང་མིག་མངས་ཀྱི་ཐོག་མའི་འབྱུང་ཁུངས་ལ་དཔྱོད་ལྡན་པ་མང་བོས་ལྟ་ཚུལ་བཤད་ཡོད་དེ། ལ་ལས་རྒྱ་ནག་ནས་དུས་རབས་བདུན་པའི་ནང་བོད་ལ་དར་བར་དཔྱད་པ་དང་། ལ་ལས་སོག་པོ་ནས་དར་བར་འདོད་ཚུལ་འགའ་བྱུང་ཡོད་ནའང་། རང་ཉིད་ཀྱིས་201

བལྟས་ན་དེ་ནི་བོད་ནས་བྱུང་བའི་ས་སྐྱེས་རྡོ་སྐྱེས་ཀྱི་རིག་གནས་་་ཤིག་ཡིན་པར་མ་ཟད། བོད་ཀྱི་རིག་གནས་ཆེས་སྔ་བ་དག་བོན་གྱི་རིག་གནས་ལ་ཁུངས་གཏུག་དགོས་པ་བཞིན་འདི་ལའང་བོན་གྱི་་་རིག་གནས་དང་འབྲེལ་བའི་ལོ་རྒྱུས་རིང་བོ་ཞིག་ཡོད་པར་འདོད་ལ།རིག་དངོས་ཤུལ་རྫས་ཀྱི་བདེན་དཔང་དང་གནའ་བོའི་ཡིག་རྙིང་་་དང་མཁས་པའི་བཞེད་པ། འདིའི་རྩེ་གཞི་རེའུ་མིག་གི་ཁྱད་ཆོས་ལ་རིག་འདེད་བཅས་བྱས་ན་མི་རིགས་རང་ལས་བྱུང་བ་མ་གཏོགས།མི་རིགས་གཞན་ནས་དར་བའི་ངེས་པ་གཏན་ནས་མེད་པར་འདོད་དེ་གཤམ་ནས་རང་གི་སྒྲུབ་བྱེད་ཙམ་བཀོད་ན་འདི་ལྟར་རོ།།གཅིག དེ་ཡང②〈ཏུན་ཧོང་ཡིག་རྙིང〉ལས། སྤུང་སད་ཟུ་ཙེ་འཛངས་ཀྱི་ཚད་ནི་རྩིས་གྲ་གསུམ་ཞལ་ཅེ་གྲ་བཞྀ་ཡང་རྣ་བས་ཉན་ཞིང་གཆོད། མྱིག་མངས་གྲ་ཆིག་ཀྱང་ཟླ་ལ་རྩེ་ན། རྒྱལ། །བྱ་པུག་རོན་ཁྱུ་ནམ་ཀ་ལ་འཕུར་བ་ཡང་། གཆིག་གཉིས་གསུམ་བཞི་ལྔ་དྲུག་ཆེས་བགྲགས། །བྱ་ཕྱིར་འཕུར་བ་ཡང་། བགྲངས་པ་ལས། །བྱ་ཅིག་མ་ཚང་ན། །ཁྲིད་སྟོན་བསད་པ་འདྲའས་ལྟོས་ཤིག་འཆི་ནས། །མྱི་ཡོངས་ཀྱིས་བལྟས་པ་ལས། །བྱ་ཆིག་ཁྲས་སྟོན་བཀུམ་སྟེ། །སྤུང་སད་202

ཟུ་ཙེ་ལྟེ་བུ། ཚོར་སྐྱེན་ལ་དཀུ་ཆེ། །སྙིང་འཛངས། །མྱྀ་ཆིག་ལ་ཚོགས་དགུ་ཚོགས་ན། །ཟུ་ཙེ་ལྟེ་བུ་སུ་ག་ལ་ཡང་མྱེད་དོ། །ཞེས་སྤུ་རྒྱལ་པོའི་བློན་པོ་རྩལ་ཅན་རིམ་བྱུང་ལས་སྤུང་སད་ཟུ་ཙེ་ནི་ཚོར་བ་མྱུར་ལ་་ཐབས་རྩལ་ཆེ་ཞིང་། མི་གཅིག་ལ་འཛོམས་དགུ་འཛོམས་པ་ཞིག་ཡིན་པར་མ་ཟད་མིག་མངས་རྩེ་བར་ཡང་ཧ་ཅང་མཁས་པར་བསྟན་ཡོད་ལ། སྤུང་སད་ཟུ་ཙེ་ནི་གནམ་རི་སྲོང་བཙན་གྱིས་འབངས་བློན་ལ་བཀོད་མྱོང་བའི་བློན་པོ་ཞིག་ཡིན་ཞིང་།འདི་ལྟ་བུའི་བློན་པོ་དག་མིག་མངས་ལ་བྱང་ཆ་ཧ་ཅང་ཆེ་བ་ནི་མི་རབས་སྔོན་མས་བཞག་་་པའི་རིག་གནས་ལ་རང་གོམས་སུ་སོང་བའི་རྐྱེན་གྱིས་ཡིན་ལ།སྐབས་འདིར་མི་འདི་གཅིག་པུ་མིན་པར་ཁོའི་འགྲན་ཟླར་འབུད་་་མཁན་གྱི་བློན་འབངས་ཆེ་ཆུང་མང་བོ་ཞིག་ཡོད་པའང་ཤུགས་ནས་གོ་ཐུབ། གནམ་རི་སྲོང་བཙན་གྱི་སྐབས་སུ་ཕྱོགས་བཞིའི་རུ་ལག་དང་མངའ་ཁུངས་རྒྱ་བསྐྱེད་དེ་དམག་འཐབ་མང་ལ། ཟིང་པོ་རྗེ་ཁྲི་པངས་སུམ་ལྟ་བུ་གྱེན་ལོག་བྱེད་མཁན་སོགས་ཀྱང་ཡོད་པས་རྒྱལ་་པོར་མངའ་དབང་རྩོད་མཁན་ཡོད་ན། རིག་པ་སྐྱེན་ཞིང་དཔའ་མཛངས་ལྡན་པའི་བློན་པོ་ཧ་ཅང་མང་ལ། ཁྱད་པར་དུ་ཆབ་སྲིད་203

དང་འབྲེལ་བའི་དམག་དོན་རིག་པའི་འཐབ་རྩལ་དག་མིག་མངས་ཀྱི་རིས་སུ་ཕབ་སྟེ། སྔ་རྒོལ་དང་ཕྱི་རྒོལ་གྱི་ཟོལ་དུ་རྒྱལ་ཕམ་འགྲན་པའི་སྲོལ་བྱུང་ཡོད་པར་འདོད་ལ། དེའི་ལོ་རྒྱུས་ནི་གནམ་རི་སྲོང་བཙན་ལས་ཀྱང་སྔ་བའི་རྒྱལ་རབས་དག་ཏུ་བྱུང་མེད་ཅེས་པ་སུས་ཀྱང་ཁ་ཚོན་གཅོད་དཀའ་བར་འདོད་དོ།།གཉིས། མིག་མངས་འདི་ཡང་བོན་གྱི་རིག་གནས་ལ་འབྲེལ་བ་ཡོད་པར་འདོད་ལ། བོན་གྱི་རིག་གནས་ནི་ཞང་ཞུང་རིག་གནས་དང་འབྲེལ་བ་ཆེན་པོ་ཡོད་པས་ལོ་རྒྱུས་ཧ་ཅང་རིང་ཞིང་། བོད་དང་བོན། ཞང་ཞུང་རིག་གནས་བཅས་ནི་ཆུ་བོའི་འབྱུང་ཁུངས་གངས་བཞིན་གཅིག་ཏུ་འདྲེས་ཡོད་པས། དེང་སྐབས་དཔྱོད་ལྡན་པ་རྣམས་ཀྱིས་བོད་ཀྱི་རིག་གནས་ཀྱི་ལོ་རྒྱུས་རིང་བའི་རྒྱུ་མཚན་དུ་་་་འདྲེན་བཞིན་ཡོད་ལ། བོད་རིག་པ་ཞིབ་འཇུག་བྱེད་མཁན་དག་གི་ལྟ་བ་གཅིག་མཐུན་དུའང་གྲུབ་ཡོད་ན། ང་ཚོས་ཕྱོགས་རིས་འཐེན་འཁྱེར་གྱིས་རང་གི་རིག་གནས་ལོ་རྒྱུས་ཀྱི་དུས་ཡུན་ཇེ་ཐུང་ལ་་་་་་་གཏོང་བར་འབད་དོན་ཅི་ཡང་མེད་པར་འདོད།དོན་ངོ་མར་དཔྱད་ན་མིག་མངས་འདི་ཡང་གནའ་བོའི་བོན་གྱི་ལྡེའུ་འཕྲུལ་ཞེས་པའི་མོ་204

ལམ་ལ་འཇུག་དགོས་པའི་ཇུ་འདི་གཉིས་ཀྱང་སྒྲ་གཟུགས་དོན་་་་་་གསུམ་གྱི་སྟེང་ནས་ཉེ་བར་ཡོད་དེ། མཁས་དབང་ནམ་མཁའ་ནོར་བུས་གསུངས་པ་ལྟར་ན། ཇུ་འདི་གྱུས་དང་ཇུས་ལས་རིམ་པར་བྱུང་བར་བཤད་པས། མིག་མངས་ཀྱི་རྡེའུ་ལམ་ལ་འཇུག་པ་ལ། ལྷ་སའི་སྐད་དུ་ཇུ་རྒྱག་པ་ཞེས་པའང་ཇུ་ཐིག་དང་ཇུ་ཞག་ཅེས་པའི་ཇུ་འདི་ལས་བྱུང་བ་རིགས་པས་དཔྱད་ན་ཤེས་སླའོ།།གསུམ། བོད་དམངས་ཁྲོད་ངག་རྒྱུན་ལྟར་ནའང་མིག་མངས་འདི་དར་སྔ་བ་ཅུང་ཙམ་ཤེས་ཐུབ་སྟེ། དེང་སྐབས་བོད་ལྗོངས་ལྷ་སའི་གཞིས་རྩེ་ཁོངས་ཀྱི་མཐོང་སྨན་རྫོང་གི་དམངས་ཁྲོད་དུ་བོན་གྱི་ཆོ་གའི་ཡོ་བྱད་དམ་འཆི་ལྟས་བརྟག་པའི་བཀྲ་མི་ཤིས་པའི་དངོས་པོ་ཞིག་ཡིན་ཞེས་གྲགས་ལ། ཀོང་པོ་བོན་རི་དང་འབྲེལ་བའི་དམངས་ཁྲོད་ངག་རྒྱུན་ཞིག་ཏུ①སྔོན་ནང་བ་སངས་རྒྱས་པའི་བཙུན་པ་ཞིག་གནས་རི་དེར་འབྱོར་བས། གནས་དེར་འཚོ་སྡོད་བྱེད་པའི་བོན་པོ་རྣམས་ཁྲོས་ནས་དེ་དང་བློ་རིག་འགྲན་པར་འདོད། འོན་ཀྱང་ཕན་ཚུན་སྐད་བརྡ་མི་འཕྲོད་སྟབས་མིག་མངས་འགྲན་པས་་་བོན་རྣམས་རྒྱལ་ཞེས་བཤད་སྲོལ་ཡོད་ལ།②བོད་ལྗོངས་ལྷོ་ཁ་ས་ཁུལ་207

གླང་རྫོང་ཁོངས་ཆ་རི་དགོན་པའི་བོན་ཆོས་ལ་མངའ་བརྙེས་པའི་་བགྲེས་སོང་དག་གིས་ཀྱང་སྔར་ས་ཆ་དེ་གར9྾9བྱས་པའི་མིག་་་་མངས་རྩེ་གཞི་ཞིག་ཡོད་ཚུལ་དང་ཆུང་ངུའི་དུས་ནས་ཇི་ལྟར་རྩེ་་་་ལུགས་ཤེས་ཚུལ་བརྗོད་པ་སོགས། དེང་རབས་ན་གཞོན་དཔྱོད་ལྡན་པ〈དགྲ་ལྷ་ཟླ་བ་བཟང་པོའི་ཆེད་རྩོམ〉ན་གསུངས་ཡོད་ལ། དེང་སྐབས་ཨ་མདོའི་དམངས་ཁྲོད་ཀྱི་ཆོས་དད་པ་ལ་ལའི་ཁྲོད་ནའང་་འདི་ལ་མི་དགའ་བའི་རྣམ་འགྱུར་སྟོན་མཁན་ཡོད་པས།དེའང་ཆོས་ལུགས་དད་མོས་ཀྱི་བག་ཆགས་ཀྱི་དབང་གིས་ཡིན་པར་འདོད།ཡིན་ནའང་ང་ཚོས་ཕྱི་འདང་ཞིག་བརྒྱབ་ན་མིག་མངས་ནི་བོན་ཆོས་ཀྱི་རིག་གནས་དང་འབྲེལ་བ་ཞིག་དང་།དེའི་ལོ་རྒྱུས་ཧ་ཅང་སྔ་བས་མི་རིགས་གཞན་ལ་འབྲེལ་བ་ཡོད་པ་ཞིག་གཏན་ནས་མིན་པར་་་་་འདོད།བཞི། གཞན༠〈 ཐང་ཡིག་རྙིང་མ〉ལས་བོད་ཀྱི་སྲིད་ལུགས་བརྗོད་སྐབས་འདི་ལྟར་བྲིས་ཡོད་དེ་དུས་བཞི་ལས། ལོ་ཏོག་སྨིན་ཚེ་ལོ་མགོར་བྱེད། རྩེད་མོར་ཤོ་དང་མིག་མངས་རྩེ། རོལ་མོ་ནི་དུང་འབུད། རྔ་བརྡུང་ཞེས་ཏུན་ཧོང་ཡིག་རྙིང་ལས་བརྗོད་པ་ལྟར་མིག་208

མངས་གནའ་བོའི་བོད་ཀྱི་རོལ་རྩེད་ཀྱི་རིགས་སུ་གཏོགས་པར་་་་་་བཤད་ཡོད་ལ། 〈 ཐང་ཡིག་རྙིང་མ〉ནི་ཅིང་རྒྱལ་རབས་ཕྱི་མའི་གོང་མ་ཀོ་ཙུའུ་ཡི་ཐེན་ཧྥུའུ་ཁྲི་ལོ་དྲུག་པ་སྤྱི་ལོ941ལོ་ལ་རྩོམ་མགོ་ཚུགས་ཤིང་། གོང་མ་ཁྲུའུ་ཏེའི་ཁེ་ཡུན་ཁྲི་ལོ་གཉིས་པ་སྟེ་སྤྱི་ལོ945ལོར་ཡོངས་སུ་གྲུབ་པའི་རྒྱའི་ཡིག་ཚང་ཞིག་ཡིན་པས། རྒྱའི་གནའ་བོའི་མཁས་པ་དག་གིས་འདི་ལས་བྱུང་བའི་ཐུ་བྷོད་ཀྱི་ལོ་རྒྱུས་་་་་་་རྣམས་ཁུངས་དག་དང་ཞིབ་ཆ་ལྡན་པར་བརྩིས་པས་ན། འདི་ལྟ་བུའི་ལོ་རྒྱུས་ཡིག་ཆར་བོད་ཀྱི་མིག་མངས་གཞན་ཞིག་ནས་དར་ཡོང་བར་བཞེད་མེད་ལ། སྐབས་འདི་ལྟ་བུར་ཡང་བོད་འདི་མིག་མངས་རྩེ་བར་དགའ་བའི་བག་ཆགས་ཟབ་མོ་མི་རིགས་གཞན་ལ་འཇོག་་ཐུབ་པའི་རྒྱུ་མཚན་ལའང་བསམ་བློ་གཏོང་རྒྱུ་ཡོད་ལ། བོད་ཀྱི་རྩེད་མོ་མང་བོ་ལས་དམིགས་སུ་མིག་མངས་སྤྱིའི་ལོ་རྒྱུས་ཡིག་ཚང་ལ་་་་འགོད་དགོས་པའང་ངོ་མཚར་བ་ཞིག་མ་ཡིན་ནམ། འདི་ལས་ང་ཚོའི་མི་རིགས་འདིའི་མིག་མངས་ཀྱི་ལོ་རྒྱུས་རིང་བ་དང་། མིག་མངས་མི་རིགས་འདིའི་ཁྱད་ཆོས་སུ་གྲུབ་པའི་རིག་གནས་ཤིག་ཡིན་པ། བོད་ཀྱི་མིག་མངས་དེ་ལ་འབྲེལ་ཡོད་མི་རིགས་གཞན་གྱིས་209

མཐོང་ཆེན་བྱེད་བཞིན་པ་བཅས་ཀྱིས་ཀྱང་མཚོན་ཐུབ།ལྔ། དེ་ལས་ཀྱང་ལོ་རྒྱུས་ཀྱི་བདེན་དཔང་མངོན་གསལ་ཞིག་ཡོད་པ་ནི། ཕོ་བྲང་བྱམས་པ་མི་འགྱུར་གླིང་གི་གནའ་ཤུལ་ལས་རྙེད་པའི་བོད་ལུགས་རྡོར་བརྐོས་མིག་མངས་རྩེ་གཞི་རྙིང་བ་དེ་མ་ཡིན་ནམ། དེང་རབས་བོད་ཀྱི་ན་གཞོན་དཔྱོད་ལྡན་པ〈དགྲ་ལྷ་ཟླ་བ་བཟང་པོའི་ཆེད་རྩོམ〉ལསདུ〈 གསར་དུ་རྙེད་སོན་བྱུང་བའི་བོད་ཀྱི་མིག་མངས་རིག་གནས་ཀྱི་དཔང་རྟགས་ཤིག་སྟེ་རྡོར་བརྐོས་ཀྱི་་མིག་མངས་རྩེ་གཞིར་དཔྱད་པའི་སྙན་ཞུ〉ཞེས་པ་ལས་གསུངས་པ་ལྟར་ན། དེ་ནི1999ལོའི་དབྱར་ཟླའི་སྐབས་སུ་ཁོ་དང་གྲོགས་པོ་འགས་གསར་རྙེད་བྱུང་ཞིང་། རིག་དངོས་འདིའི་རྙེད་ཤུལ་ནི་ཆོས་རྒྱལ་སྲོང་བཙན་སྒམ་པོ་སྐུ་བལྟམས་པའི་ཕོ་བྲང་བྱམས་པ་མི་འགྱུར་གླིང་གི་མཁར་ཤུལ་ཡིན་ཞིང་། འདི་ལྷ་ས་ནས་སྤྱི་ལེ་བདུན་ཅུ་ཙམ་གྱི་ཤར་ངོས་སུ་གནས་པའི་མལ་གྲོ་གུང་དཀར་རྫོང་ཁོངས་རྒྱ་མ་་་་ཞང་གི་ནུབ་རིའི་འདབས་སུ་ཡོད་ལ། ཁོ་སོགས་བོད་ཀྱི་རིག་གནས་ལ་སྙིང་ཉེ་བའི་བློ་མཐུན་འགའི་བྱ་བའི་བརྩོན་ལེན་གྱིས་ད་ལྟ་བོད་ལྗོངས་རྟེན་རྫས་བཤམས་མཛོད་ཁང་ན་དོ་དམ་བྱས་ཡོད་སྐད།ཡིག་210

ཆ་འདི་ལས་བསྟན་པ་ལྟར་ན། ང་ཕོད་ངག་དབང་འཇིགས་མེད་མཆོག་ལའང་མིག་མངས་སྐོར་གྱི་གསུང་བཤད་ཅིག་ཡོད་དེ། ཁོང་དགུང་ལོ༢༧སྐབས་སྡེ་དགེ་ཕྱི་འབྲོག་དང་། རི་བོ་ཆེ་ཆོས་གླིང་གི་འབྲོག་ཁུལ་གཉིས་ཀྱི་ས་མཚམས་དེར་རྡོ་ཕ་བོང་ཆེན་པོ་ཞིག་ཡོད་པ་དེའི་སྟེང་དུ་སྔ་རབས་གླིང་རྗེ་གེ་སར་རྒྱལ་པོ་དང་། འབྲུག་མོ་གཉིས་སྤྲོ་འཆམ་ལ་ཕེབས་དུས་མིག་མངས་སྐྱོན་སའི་རྩེ་གཞི་ཆེད་་བརྐོས་ཤིག་ཡོད་པ་དེ་འབྲོག་པ་ཁག་གཉིས་ཀྱི་ས་མཚམས་ཡིན་པ་དང་། སྔར་བོད་ཀྱི་སྐུ་དྲག་དག་གིས་ཀྱང་མིག་མངས་རྩེ་བར་གསུངས་པ་ལྟར།ང་ཚོའི་ཡང་མེས་ཀྱིས་བདེན་དཔང་དུ་བཞག་པའི་མིག་མངས་རྩེ་གཞིའང་ག་ས་གང་ནའང་རྙེད་རྒྱུ་ཡོད་པ་དང་། དེང་སྐབས་ལག་ཏུ་ཆུད་པའི་མིག་མངས་རྩེ་གཞིའི་རིག་དངོས་ཆེས་སྔ་་ཤོས་ནི་སྲོང་བཙན་སྒམ་པོའི་སྐབས་སུ་ཡིན་པས་ན། མིག་མངས་ཀྱི་ལོ་རྒྱུས་ཇི་འདྲ་རིང་བོ་ཡོད་པའང་ང་ཚོས་གསལ་བོར་ཤེས་ཐུབ་ལ། ལོ་རྒྱུས་འདི་ང་ཚོར་དབང་བའི་སྤོབས་སེམས་དང་ལ་རྒྱའང་ཉམས་མི་དགོས་པར་འདོད།དྲུག བོད་ལ་མིག་མངས་སམ་འགྱིག་གི་རྣམ་གྲངས་ཀྱང་དྲུག་211

འགྱིག་དང་བཅིར་འགྱིག དགུ་འགྱིག རྒྱལ་པོའི་བང་སོ། རྒྱལ་པོའི་མགོ་སྒམ་མམ་རྒྱལ་པོའི་རྒྱལ་རྩེད། ཡང་ན་རྒྱལ་པོ་དང་བློན་པོ་ཟེར་བ་ཞིག་ཡོད་པར་མ་ཟད། རྭ་འགྱིག དམྱལ་བར་འཇུག་པའི་འགྱིག་དང་དག་ཞིང་ལ་འདྲེན་པའི་འགྱིག(འདི་ལ་ཕོ་འགྱིག་དང་མོ་་་་་་་འགྱིག་ཀྱང་ཟེར།)བཅས་དབྱིབས་དང་རེའུ་མིག་མི་འདྲ་བ་སོ་སོར་ཡོད་ལ། དེ་དག་ལ་རྡེའུ་འབབ་སྟེང་ནས་བོའུ་རྒྱག་པ་དང་འགྱིག་རྒྱག་པ། འཕུར་བ། རྩེ་ལ་ཉ་མོ་དྲུག་ཆགས། མདའ་ལ་ཤྭ་བ་བརྒྱད་ཆགས་སོགས་དང་། གནས་གང་རུང་ཞིག་ཏུ་རྡེའུ་ཉིས་གཤིབས་སུ་གནས་པ་དེར་མིག་མངས་རྡེའུ་ཉིས་གཤིབས་ལ། །གླང་ཆེན་དར་མའི་སྲོག་སྐར་གནས། །ཞེས་དང་། རྒྱང་ཇུ་དང་བོང་ཇུ་སོགས་རང་སྐད་དང་མཐུན་ཞིང་མིག་མངས་འདེད་པའི་གནས་སྐབས་དེ་ལ་་་འཚམ་པའི་བརྡ་ཆད་ཡོད་ལ། ལོ་ན་ཆུང་བ་དང་རིག་བློ་དམའ་བ་རྣམས་ཀྱིས་དམྱལ་བར་འཇུག་པ་དང་དག་ཞིང་ལ་འདྲེན་པ་ལྟ་བུའི་མིག་མངས་སླ་བ་དག་རྩེ་སྟེ། དེ་ལས་རིག་པ་རྣོ་བ་དང་སྐྱེན་པ་རྣམས་ཀྱིས་ཅུང་རྙོག་འཛིང་ཆེ་བ་དག་འདེད་པའི་གོམས་སྲོལ་ཞིག་ཀྱང་ཡོད། དེ་ལས་དབུས་གཙང་ཁུལ་དུ་རྒྱལ་པོའི་རྒྱལ་རྩེད་དང་ཨ་212

མདོའི་རྒྱལ་པོའི་མགོ་སྒམ་མམ་རྒྱལ་པོ་དང་བློན་པོ་ཟེར་བའི་མིག་མངས་དེ་ནི་རྒྱལ་པོ་གཉིས་དང་འབངས་ཁ་གཏད་དུ་ལངས་ནས་་འཐབ་རྩལ་འགྲན་པའི་རྩེད་མོའི་རིགས་ཀྱི་ཆ་ནས་བཏགས་པའི་་་མིང་ཞིག་ཡིན། དེ་ལ་ས་ཆ་ལ་ལ་ནས་འབངས་གྱེན་ལོག་ཅེས་འབོད་པ་དེར་རིགས་པས་དཔྱོད་མཁན་རྣམས་ཀྱིས་བཤད་ན།རྒྱལ་པོ་དང་བློན་པོ་ཟེར་བས་རྒྱལ་པོ་གྲི་གུམ་བཙན་པོ་དང་ལོ་ངམ་གཉིས་ཀྱི་འཐབ་རྩོད་དེ་མིག་མངས་རིས་སུ་ཕབ་སྟེ་རྩེ་བ་དང་།ཡང་ན་འབངས་གྱེན་ལོག་ཅེས་པའི་མཚོན་དོན་བོད་ཀྱི་ལོ་རྒྱུས་ཐོག་མིང་དུ་གྲགས་པའི་རྒྱལ་པོ་འུ་དུམ་བཙན་བགྲོངས་པའི་སྔ་རྗེས་སུ་བྱུང་བའི་ལོ་རྒྱུས་དོན་རྐྱེན་གྱི་ནང་དོན་རྣམས་མིག་མངས་ཀྱི་ཚུལ་དུ་་་་བསྐུངས་བྲིས་བྱས་པའམ། སྐབས་དེའི་བོད་ཀྱི་སྤྱི་ཚོགས་མཚོན་པའི་པྲ་རང་ཤར་ལྟ་བུ་ཞིག་ཏུ་ངོས་འཛིན་པས་ན། འདི་ལས་མིག་མངས་ཀྱི་ལོ་རྒྱུས་ནི་གནམ་རི་སྲོང་བཙན་གྱི་ཡན་ལ་ཐུག་པ་དང་། མིག་མངས་འདི་བོད་རང་གི་དམངས་ཁྲོད་ལས་བྱུང་བའི་དམག་འཐབ་དང་སྲིད་དོན་སོགས་རྩེད་མོའི་རིས་སུ་ཕབ་སྟེ་རྩེ་བའི་རིག་གནས་ཤིག་ཡིན་པའང་ཤེས་ཐུབ། འདི་ལ་མི་རིགས་རང་བཞིན་དང་213

དམངས་ཁྲོད་རང་བཞིན་ཡོད་དེ། ལོ་རྒྱུས་དངོས་དང་ལག་ལེན་དངོས་གང་ལ་བལྟས་ཀྱང་མི་རིགས་གཞན་ནས་བོད་ལ་དར་བའི་་གནས་ལུགས་གང་ཡང་མེད་པར་འདོད་དོ།།གསུམ། མིག་མངས་ལ་བྱང་ཆུབ་པའི་བློན་སྤུང་སད་ཟུ་རྩེ་བཤད་པ།དེ་ཡང⑪ 〈 ཏུན་ཧོང་ཡིག་རྙིང〉ལས་བྱུང་བ་ལྟར་ན། འུང་གི་འོག་ཏུ་བཙན་པོ་མཆེད་གཉིས་ལ། མོང་སྔོན་པོ་གློ་བ་རྀངས་པ ཟུ་ཙེ་གློ་བ་ཉེ་བས་དཀུའ་བེལ་ནས། །བཙན་པོ་མཆེད་གཉྀས་ཀྱི་སྐུ་ལ་མ་དར་པར། མོང་སྔོན་པོ་བརྐུ་སྟེ། །ཟུ་ཙེ་གློ་བ་ཉེའོ། །ཞེས་གནམ་རི་སྲོང་བཙན་སྐབས་སུ་བློན་སྤུང་སད་ཟུ་ཙེ་འདི་རྒྱལ་པོ་ལ་བློ་དཀར་ཞིང་མནའ་བཅད་ཀྱི་བློན་ཆེན་གྱི་གྲོས་སུ་ཡོད་པར་མ་ཟད། རྒྱལ་བོར་བློ་མི་ཉེ་བའི་བློན་རྣམས་ལ་ཁ་འཐབ་དམར་གསོད་ཀྱི་ལས་ལ་ཞུགས་ཤིང་། རྒྱལ་སྲིད་མངའ་དབང་སྲ་བརྟན་ལ་བྱས་རྗེས་བླ་ན་མེད་པ་འཇོག་མྱོང་བའི་བློན་པོ་བློ་བརྟན་འགྱུར་མེད་ཅིག་ཡིན་པ་གསལ་བོར་ཤེས་ཐུབ་ལ། བློན་པོ་འདིའི་མིང་ལ་ཡིག་རྙིང་དག་ལས་བློན་སྤུང་སད་ཟུ་ཙེ་དང་ཟུ་ཙེ། ཁྱུང་པོ་སྤུངས་སད་ཟུ་ཙེ་དང་ཁྱུང་214

པོ་སྤུང་ཟད་བཅས་མི་འདྲ་བར་བྱུང་ཡང་། དོན་དམ་བློན་སྤུང་སད་ཟུ་ཙེ་ཞེས་པ་ནི་ཅུང་གསལ་ཞིང་མིང་གཞན་པ་དག་ལའང་ཧ་ཅང་ཉེ་བར་འདུགབློན་པོ་སྤུང་སད་ཟུ་ཙེ་འདི་རྒྱལ་པོ་ལ་བློ་དཀར་ཞིང་། རང་གི་རྒྱལ་ཁབ་གཅིག་གྱུར་དང་མངའ་ཁོངས་ཕྱོགས་མཐུན། རྒྱལ་བློན་ནང་ཁུལ་གྱི་མཐུན་འབྲེལ་ལ་དོ་སྣང་བྱེད་མཁན་ཞིག་ཡིན་པ་ཡིག་ཚང་རྙིང་བ་དག་ལས་གསལ་བོར་ཤེས་པར་མ་ཟད། 〈ཏུན་ཧོང་ཡིག་རྙིང〉ལས་སྤུང་སད་ཟུ་ཙེ་འཛངས་པའི་ཀྱི་ཚད་ནི། །རྩིས་གྲ་གསུམ་ཞལ་ཅེ་གྲ་བཞྀ་ཡང་རྣ་བ་ཉན་ཞིང་གཆོད། མྱིག་མངས་གྲ་ཆིག་ཀྱང་ཟླ་ལ་རྩེ་ན། རྒྱལ། །ཞེས་ཁོ་ནི་ཐབས་ལ་མཁས་ཤིང་བློ་དཔའ་བ། རྩིས་རིག་པར་བྱང་ཆ་ལྡན་པར་མ་ཟད་ཞལ་ལྕེ་ཁྲིམས་ལའང་ཧ་ཅང་མཁས་ཤིང་། མིག་མངས་རོལ་རྩེད་ལའང་དགའ་ཞིང་ལས་ཀའི་ཞོར་ལ་རྩེ་སྟེ། འགྲན་ཟླར་གྱུར་པའི་བློན་པོ་སུ་ལས་ཀྱང་རྒྱལ་ཐུབ་པ་ཞིག་ཡིན་ལ། བོད་ཀྱི་ཡིག་ཚང་དག་ལས་ཆེས་བྱུང་སྔ་བའི་མིག་མངས་རྩེ་མཁན་ནམ་ཨ་མདོའི་ཁ་སྐད་ཀྱི་འགྱིག་མཁན་ཡིན་ལ། བློན་པོ་འདིའི་ལོ་རྒྱུས་རགས་བསྡུས་གནམ་རི་215

སྲོང་བཙན་དང་སྦྲེལ་ནས་བཤད་ན་གསལ་ཁ་ཐོན་སླ་སྟེ། བཙན་པོ་འདིའི་རིང་ལ་ཁྱུང་པོ་སྤུང་སད་ཀྱིས་གཙང་རྗེ་མར་མུན་གྱི་མགོ་་་་བཅས་ཏེ་འབངས་ཁྱིམ་ཁྲི་ཕྲག་གཉིས་སྤུར་རྒྱལ་བཙན་པོའི་་་་་་་་་་འབངས་སུ་ཕུལ། དེ་ནས་གནམ་རི་སྲོང་བཙན་གྱིས་གཙང་གི་འབངས་ཁྱིམ་ཉིས་ཁྲི་ཟུ་ཙེ་བློ་དཀར་བའི་བྱ་དགར་བསྩལ་ཏོ། །དེ་ནས་དྭགས་པོ་བཙན་པོའི་འབངས་སུ་མངའ་བ་བློ་ལོག་པས་རྗེ་བློན་རྣམས་འདུས་ཏེ་དྭགས་པོ་ཚུར་ལེན་པའི་གྲོས་མཛད་ནས་དམག་་་དཔོན་སུས་བྱེད་ཅེས་པར། སེང་གོ་མི་ཆེན་གྱིས་ཁས་བླངས་ཏེ་བཙན་པོས་གསོལ་བ་བཞིན་གནང་ནས་དྭགས་པོར་དམག་དྲངས་ཏེ་དྭགས་པོ་ཡོངས་རྫོགས་སླར་ཡང་བཙན་པོའི་འབངས་སུ་བཀུགམི་ཆེན་གྱི་བྱ་དགར་གསེར་ཁུང་རིའུ་རྒལ་གྱི་མི་དང་འབྲོག་ཕྱུགས་བཅས་གནང་ངོ་། །བཙན་པོ་འདིས་མཐའ་བཞིའི་རྒྱལ་ཕྲན་འགའ་ཞིག་དབང་དུ་བསྡུས་པས་སྤུར་རྒྱལ་གྱི་མངའ་ཁོངས་རྒྱ་བསྐྱེད་ནས་དབུས་གཙང་ཕལ་ཆེ་བ་ཆབ་འོག་ཏུ་བཅུག་ཅིང་། རྒྱལ་ས་མལ་གྲོའི་ཕོ་བྲང་བྱམས་པ་མི་འགྱུར་གླིང་དུ་སྤོས་སོ། །ཡིན་ཡང་བཙན་པོའདིའི་སྐབས་ཤར་བྱང་ནུབ་བཅས་སུ་མངའ་ཁོངས་བསྐྱེད་པ་དང་།216

དབང་དུ་བསྡུས་པའི་རྒྱལ་ཕྲན་དེ་དག་གི་རྗེ་བློན་རྣམས་རང་གི་་་་བློན་པོར་བསྐོས་པ། སྔོན་ཆད་མི་ལོ་བརྒྱ་ཕྲག་དུ་མའི་རིང་རྒྱལ་ཕྲན་སིལ་བུ་ཁ་ཐོར་གྱིས་ས་གནས་བཅད་བཟུང་བྱས་ཏེ་ཕན་ཚུན་རྒོལ་རེས་བྱེད་པའི་བག་ཆགས་ཟབ་མོ་ཡོད་པར་མ་ཟད། དམག་དཔོན་སོ་སོའི་བྱས་རྗེས་ལྟར་ས་ཁུལ་རྒྱ་ཆེན་པོ་རང་རང་ལ་བཅད་ནས་གནང་བས་སྐུ་དྲག་གསར་རྙིང་བར་དུའང་འགལ་བ་ཆེན་པོ་་བྱུང་སྟབས་བཙན་པོའི་ཆབ་སྲིད་སྲ་བརྟན་མ་བྱུང་བར་མཐར་་་་་་བཙན་པོ་ལ་མོན་དུག་དྲངས་ནས་བཀྲོངས་ཤིང་། བང་སོ་གྲུ་བཞི་ཅན་དོན་མཁར་མདའ་རུ་བརྩིགས་པར་བཤད་ལ་དེ་ཡང⑪ 〈 ཏུན་ཧོང་ཡིག་རྙིང〉ལས་བཙན་པོ་སྲོང་བཙན་སྒམ་པོའི་དུས་ལ། ཡབ་འབངས་ནི་འཁུས། ཡུམ་འབངས་ན་ལོག་གཉེན་འང་ཞུང་། །མཛོ་སུམ་པ། །ཉག་ཉྀ་དགས(དྭགས)པོ། རྐོང་པོ། མྱང་པོ་ཀུན་ཀྱང་ལོགཡབ་གནམ་རྀ་སློན་མཚན་དུག་བོན་ཏེ་བཀྲོངས་སོ། །ཞེས་གསལ་ཞིང་། དེ་ལྟ་བུའི་གནས་བབས་འོག་སྲོང་བཙན་སྒམ་པོ་གསེར་ཁྲི་ལ་མངའ་གསོལ་ཞིང་བློན་ཆེན་མྱང་མང་བོ་རྗེ་ཞང་སྣང་དང་། མགར་མང་ཞམ་སུམ་སྣང་། ཁྱུང་པོ་སྤུང་སད་ཟུ་ཙེ། དབས་དབྱི་ཚབ་217

ལ་སོགས་པ་རྣམས་ཀྱིས་ཞབས་ནས་བཏེགས་ཏེ། བཙན་པོས་ཞི་དྲག་གི་བྱ་ཐབས་སྤྱད་དེ་ཆབ་སྲིད་དང་དམག་དོན་གྱི་སྣང་ཚུལ་ཛ་དྲག་ཞི་བར་མཛད། ཁོང་སྐུ་དངོས་ཀྱིས་མགོ་ཁྲིད་མཛད་འོག་མཐའ་བཞིའི་རྒྱལ་ཕྲན་སླར་མངའ་འོག་ཏུ་བཅུག་ཅིང་། བོད་བཙན་པོའི་རྒྱལ་རབས་དངོས་སུ་དབུ་བརྙེས། འདི་ལྟ་བུའི་འཐབ་རྩོད་ཀྱི་བརྒྱུད་རིམ་ཁྲོད་བློན་སྤུང་སད་ཟུ་ཙེ་ལྟ་བུས་བྱས་རྗེས་མི་་་དམན་པ་བཞག་ཡོད་པར་མ་ཟད། སྐབས་ཤིག་བློ་ལོག་པའང་རང་ཉིད་ཀྱི་མགོ་བཅད་དེ་བུ་ལ་རྒྱལ་བོ་སྲོང་བཙན་སྒམ་པོའི་་་་་་་མདུན་སར་འཁྱེར་དུ་བཅུག་སོགས་ལས་ཀྱང་། རྒྱལ་བོ་ཡབ་སྲས་གཉིས་ཀྱི་རིང་བོད་གཅིག་གྱུར་ལ་བྱས་རྗེས་བླ་མེད་བཞག་ཅིང་རྒྱལ་ཁབ་སྲ་བརྟན་དང་ནང་འགལ་ཕུང་དཀྲུག་མ་བྱུང་བའི་བྱས་རྗེས་་ཀྱང་ཡོད་པར་འདོད་དོ།།ཟུར་ལྟའི་ཡིག་རིགས།དུ〈 དུང་དཀར་ཚིག་མཛོད།〉དུ⑤⑫གཉའ་གོང་དགོན་མཆོག་ཚེ་བརྟན་གྱིས་བརྩམས་པའི〈བོད་ཀྱི་བརྡ་རྙིང་ཡིག་ཆ་བདམས་བསྒྲིགས།〉218

()()()〈 དགྲ་ལྷ་ཟླ་བ་བཟང་པོའི་ཆེད་རྩོམ་ཕྱོགས་བསྒྲིགས།〉དུདོན་གྲུབ་རྒྱལ་དང་ཁྲིན་ཆིན་དབྱིན་གྱིས་བསྒྱུར་བའི〈 ཐང་ཡིག་གསར་རྙིང་་་ལས་བྱུང་བའི་བོད་ཆེན་པོའི་སྲིད་ལུགས། 〉()()()ནམ་མཁའ་ནོར་བུས་བརྩམས་པའི〈 ཞང་བོད་གནའ་རབས་ཀྱི་ལོ་རྒྱུས་ནོར་བུའི་མེ་ལོང།〉 ་219

བོད་ཀྱི་མིག་མངས་ཀྱི་རིགས་ལས་རྒྱལ་པོའི་རྒྱལ་རྩེད་ལ་དཔྱད་པ།ཚེ་རིང་དོན་གྲུབ།ཤེས་རིག་དར་སྔ་བའི་མི་རིགས་ཤིག་ཡིན་ཕྱིན་ཕལ་ཆེ་བར་་་་རང་རང་གི་ཐུན་མོང་མ་ཡིན་པའི་མིག་མངས་རོལ་རྩེད་ཀྱི་རིགས་ཡོད་ཅིང་། དེའི་བྱུང་འཕེལ་གྱི་གཞི་ནི་ཐོན་སྐྱེད་དང་འབྲེལ་བའི་ཆབ་སྲིད་དམག་དོན་སོགས་ཡིན་ཞིང་། ཁྱད་པར་དུ་ཆབ་སྲིད་དང་འབྲེལ་བའི་དམག་དོན་རིག་པའི་འཐབ་རྩལ་དག་མིག་མངས་ཀྱི་་་རིས་སུ་ཕབ་སྟེ།སྔ་རྒོལ་ཕྱི་རྒོལ་གྱི་ཟོལ་དུ་རྡེལ་དཀར་ནག་གཉིས་ཁ་གཏད་དུ་བཀྲམ་སྟེ། རྒྱལ་ཕམ་རིག་པས་རྩོད་པའི་རོལ་རྩེད་ཀྱི་རིགས་ཤིག་ཏུ་མངོན་ཞིང་། རང་རེའི་བོད་ལ་ཡང་གནའ་སྔ་མོའི་དུས་ནས་མིག་མངས་རོལ་རྩེད་ཀྱི་རིགས་མང་དུ་དར་ཡོད། དགྲ་ལྷ་ཟླ་བ་བཟང་པོས་ཕོ་བྲང་བྱམས་པ་མི་འགྱུར་གླིང་གི་གནའ་ཤུལ་་་་ལས་རྙེད་པའི་བོད་ལུགས་རྡོར་བརྐོས་མིག་མངས་རྩེ་གཞིར་དཔྱད་220

པའི་སྙན་ཞུ་ཞེས་པར9྾9བྱས་པའི་མིག་མངས་རྩེ་གཞི་དང17྾17བྱས་པའི་རིགས་དུ་མ་མཆིས་པར་གསུངས་ཡོད་པ་དང་། མལ་གྲོ་གུང་དཀར་གྱི་ཕོ་བྲང་བྱམས་པ་མི་འགྱུར་གླིང་ནས་རྙེད་པའི་མིག་མངས་རྩེ་གཞིའི་རྡོ་གདན་དེ་ད་ལྟ་བོད་ལྗོངས་རྟེན་རྫས་བཤམས་་སྟོན་ཁང་དུ་ཉར་ཡོད་པ་སོགས་ལས་ར་སྤྲོད་ཐུབ་ཅིང་། འཚོ་བ་དངོས་ཀྱི་ལག་ལེན་དང་ཉམས་མྱོང་ལས་སྔར་ཡོད་རྩེ་གཞིའི་རེའུ་་མིག་གི་རྨང་གཞིའི་ཐོག་ནས་དུས་རབས་དང་སྤྱི་ཚོགས་འཕོ་འགྱུར་གྱི་དགོས་མཁོ་དང་མཐུན་པར་རྩེ་ཐབས་སམ། རེའུ་མིག་དང་རྡེལ་གྱི་མང་ཉུང་སོགས་སྣ་ཚོགས་བྱུང་བ་ནི། རྒྱལ་པོའི་རྒྱལ་རྩེད་ཅེས་པའི་མིག་མངས་རོལ་རྩེད་ཀྱི་རིགས་འདི་ལས་ངེས་ཤེས་འདྲོང་ནུས་པ་དང་། མིག་མངས་རོལ་རྩེད་ཀྱི་རིགས་འདི་བོད་མི་རིགས་ཀྱིས་འཚོ་བའི་ལག་ལེན་ཁྲོད་ནས་གསར་གཏོད་བྱས་པའི་རིགས་དང་་་ནང་དོན་གྱ་ནོམ་པའི་རོལ་རྩེད་ཅིག་ཡིན་ཐོག ལག་ལེན་གྱི་ཉམས་མྱོང་རྣམས་བསྟན་བཅོས་སམ་གཞུང་ལུགས་སུ་བསྡུས་པ་ཡང་དུང་དཀར་ཚིག་མཛོད་ལས་ཨ་མདོའི་སྐར་རྩིས་མཁས་པ་གཙང་པཎྜི་ཏ་བསྟན་པ་རྒྱ་མཚོས་བརྩམས་པའི〈མིག་མངས་ཀྱི་བསྟན་བཅོས་་་་་221

རིག་པའི་ཁྱེའུ་རྣམ་པར་རྩེ་བའི་དགའ་སྟོན〉ཞེས་པ་བྲིས་མ་ཤོག་་གྲངས་དྲུག་ཡོད་པ་ཞིག་ཡོད་ཅེས་པས་མཚོན་ནོ།།དཔེ་རིས1དེ་ལ་སྐབས་སུ་བབ་པའི་མིག་མངས་རོལ་རྩེད་དམ་འགྱིག་་་་་འདི(དཔེ་རིས༡)རིགས་ལ་དབུས་གཙང་ཁུལ་དུ་རྒྱལ་པོའི་རྒྱལ་་་་་རྩེད་ཅེས་འབོད་པ་ནི་རྒྱལ་པོ་གཉིས་དང་འབངས་ཁ་གཏད་དུ་་་་་ལངས་ནས་འཐབ་རྩལ་འགྲན་པའི་རྩེད་མོའི་རིགས་ཀྱི་ཆ་ནས་་་་་་བཏགས་པའི་མིང་དང་། ཨ་མདོའི་རོང་འབྲོག་ས་ཁུལ་ཁ་ཤས་ན་རྒྱལ་པོའི་མགོ་སྒམ་ཞེས་འབོད་པ་ནི་མིག་མངས་འདིའི་ཡས་མས་གྲུ་222

གསམ་པའི་རེའུ་མིག་གློ་འབར་དུ་དོད་པ་དེར་དམིགས་ནས་་་་་་་་་དམི་རྒྱུ རིདང་བཏགས་པར་མངོན་ཞིང་དེར་གོང་དུ་དྲངས་པའི་མིག་མངས་སམ་འགྱིག་གདན་མགོ་གཉིས་ཅན་དང་མགོ་གཅིག་ཅན(དཔེ་རིས2)རིགས་གཉིས་བྱུང་བའི་དང་པོ་དེ་རྒྱལ་པོའི་རྒྱལ་རྩེད་མཚན་ཉིད་པ་དཔེ་རིས2་དང་། ཅིག་ཤོས་དེ་མགོ་གཉིས་པ་ལས་འཕྲོས་ཏེ་ཟོར་ཡང་ངམ་སྟབས་བདེར་བཅོས་པ་ཞིག་ཡིན་པ་དང་། དེ་ལ་མདོ་སྨད་མཚོ་སྔོན་གྱི་འབྲོག་ཁུལ་རེ་འགའ་བའི་དམངས་ཁྲོད་དུ་འབངས་གྱེན་ལོག་་་ཅེས་འབོད་པའི་སྲོལ་ཡོངས་ས་མ་གྲགས་པ་ཞིག་མཆིས་པ་དེ་ལས་༄རིག་པའི་སྒོ་འཕར་ཡངས་པོར་ཕྱེས་པ་ནི། མིག་མངས་རོལ་རྩེད་དམ་འགྱིག་འདིའི་རིགས་ནི་མ་མཐར་ཡང་སྲོང་བཙན་སྒམ་པོའི་་་223

ཡབ་གནམ་རི་སྲོང་བཙན་གྱི་ཡར་སྔོན་ནས་དར་བའི་མིག་མངས་་རོལ་རྩེད་ཀྱི་རིགས་འཕེལ་རྒྱས་སོང་ཐོག་ལོ་རྒྱུས་དང་། སྤྱི་ཚོགས་འཕོ་འགྱུར་གྱི་གོམ་ཁ་བཞིན་ཡུལ་དུས་གནས་བབས་དང་བསྟུན་ཏེ་གསར་གཏོད་བྱས་པ་ཞིག་ཡིན་པར་སྙམ་ལ། དེའི་མཚོན་དོན་ནི་བོད་ཀྱི་ལོ་རྒྱུས་ཐོག་མིང་དུ་གྲགས་པའི་རྒྱལ་པོ་འུ་དུམ་བཙན་་་་་་་བཀྲོངས་པའི་སྔ་རྗེས་སུ་བྱུང་བའི་ལོ་རྒྱུས་དོན་རྐྱེན་གྱི་ནང་དོན་་་་རྣམས་མིག་མངས་ཀྱི་ཚུལ་དུ་བསྐུངས་བྲིས་བྱས་པའམ། སྐབས་དེའི་བོད་ཀྱི་སྤྱི་ཚོགས་ལོ་རྒྱུས་མཚོན་པའི་མེ་ལོང་གི་པྲ་རང་ཤར་ལྟ་བུ་་ཞིག་ཏུ་ངེས་པར་སྙམ་པ་ནི། བོད་ཀྱི་ལོ་རྒྱུས་ནང་ཐོག་དང་པོར་འབངས་གྱེན་ལོག་བྱུང་བ་དང་། བོད་ཀྱི་ལོ་རྒྱུས་དེབ་ཐེར་དུ་ཐོག་མར་འབངས་གྱེན་ལོག་གི་ཐ་སྙད་བྱུང་བ་ནི་འུ་དུམ་བཙན་བགྲོངས་རྗེས་ཁོང་གི་བུ་སྤུན་གཉིས་རྒྱལ་ས་ལ་མ་འཆམས་པར་འཁྲུགས་པའི་རྗེས་དེ་མ་ཐག་ཡིན་ལ། ཁྱད་པར་དུ་མིག་མངས་རོལ་རྩེད་ཀྱི་རིགས་ལ་འབངས་གྱེན་ལོག་ཅེས་འབོད་པ་ནི་འདི་ཉིད་གཅིག་པུ་དང་།ཡོངས་སུ་མ་གྲགས་ནའང་རིག་གནས་དང་ལོ་རྒྱུས་ཀྱི་རིག་པར་སྦྱང་སྐལ་མ་འགྲིག་པའི་མཐའ་འཁོབ་འབྲོག་ཁུལ་དུ། ད་ལྟ་ཡང་མིག་224

མངས་རོལ་རྩེད་འདི་རིགས་ལ་འབངས་གྱེན་ལོག་ཏུ་འབོད་པར་་་གཞིགས་ན། མིག་མངས་རོལ་རྩེད་འདི་རིགས་ཀྱིས་བཙན་པོའི་རྒྱལ་རབས་ཀྱི་ཐ་མ་འུ་དུམ་བཙན་བཀྲོངས་རྗེས་ཀྱི་ལོ་རྒྱུས་དེ། དབུ་གཡོར་འཁྲུགས་ཤིང་འབངས་གྱེན་ལོག་བྱུང་བའི་སྤྱི་ཚོགས་གནས་ཚུལ་མཚོན་ཞེས་བཤད་ན། སྐབས་དེའི་ལོ་རྒྱུས་རྒྱབ་ལྗོངས་དང་ལོ་རྒྱུས་དོན་རྐྱེན་དངོས་ལ་འབྱོར་ཞིང་འོས་པ་ཞིག་ཡིན། གང་ལགས་ཤེ་ན། དེ་ཡང་འུ་དུམ་བཙན་བཀྲོངས་རྗེས་དབུས་གཙང་དུ་འོད་སྲུང་ཡུམ་བརྟན་ཕྱོགས་ཁག་གཉིས་སུ་གྱེས་ཏེ་མངའ་རིས་ལ་རྩོད་་པའི་ནང་འཁྲུག་ཁོ་ནའི་དབང་དུ་སོང་ཞིང་། བཙུན་མོ་གཉིས་སོ་སོའི་ཕྱོགས་བློན་འབངས་ཐ་དད་ཀྱིས་བཟུང་སྟེ་ཡུམ་བརྟན་གྱིས་་་དབུ་རུ་དང་། འོད་སྲུང་གིས་གཡོ་རུ་བཟུང་ནས་དབུ་གཡོར་འཁྲུག་པ་བྱས། དེའི་ཕྱོགས་བོད་ཡུལ་ཕལ་ཆེར་ལ་ཁྱབ་སྟེ་ཡུལ་གྲུ་རེ་རེ་ཡང་ཆེ་སྲིད་ཆུང་སྲིད་མང་ཚན་ཉུང་ཚན་གསེར་པ་གཡུ་བ་ཤ་ཟན་རྩམ་ཟན་ཞེས་སྡེ་གཉིས་གཉིས་སུ་ཆད་དེ་རྩོད་པ་མིག་མངས་རོལ་རྩེད་འདི་ལས་མཚོན་ནུས་ཏེ། མིག་མངས་རིགས་འདི་གཞན་དང་མི་འདྲ་བར་འབངས་དང་རྒྱལ་པོ་ཁ་གཏད་དུ་ལངས་ཐོག རྒྱལ་པོ་225

གཉིས་དུས་གཅིག་ལ་ལྷན་ཅིག་ཏུ་བྱུང་བ་ནི་བོད་ཀྱི་ལོ་རྒྱུས་ཐོག་་་སྲིད་མཐའ་ཙམ་དང་། མིག་མངས་རོལ་རྩེད་རིགས་འདིའི་ཐོག་མའི་རྡེལ་འགྲེམས་སྟངས་ལྟར་ན། (དཔེ་རིས2)རྒྱལ་པོ་གཅིག་གིས་མིག་མངས་དབུས་ཀྱི་བཙན་སའམ་ལྟེ་བ་སྟེ་དབུས་འཛིན་པ་དང་།ཅིག་ཤོས་ཀྱིས་དབུས་ཀྱི་གཡོན་ལོགས་ཀྱི་རེའུ་མིག་གི་བཙན་ས་་་་་འཛིན་པ་ནི། འོད་སྲུང་གིས་རྒྱལ་སྲིད་འཛིན་བཞིན་དུ་གནས་པ་གང་ཞིག་ཡུམ་བརྟན་ཕྱོགས་གཏོགས་ཀྱིས་ཡུམ་བརྟན་ཡང་བཙན་པོའི་གདུང་སྲས་གཅིག་ཡིན་པར་བསྙད་དེ་འོད་སྲུང་གི་མངའ་ཐང་འཕྲོག་རྩིས་བྱས་པའི་འགལ་བ་རྣོ་ངར་ཅན་ལ་བརྟེན་ནས་ཐོག་མར་དཔེ་རིས3ཡུམ་བརྟན་རྒྱུད་ཀྱིས་གཡོ་རུ་ལོགས་བཅད་ཀྱིས་བཟུང་བས་ཕྱོགས་226

ཁག་གཉིས་ཆགས་ཞེས་པ་ཇི་བཞིན་མིག་མངས་འདིའི་དབུས་ཀྱི་་་བཙན་ས་འཛིན་མཁན་རྒྱལ་པོའི་དོད་ཀྱི་རྡེལ་དེས་འོད་སྲུང་དང་།གཡོ་རུ་ལོགས་བཅད་ཀྱི་ཚུལ་དུ་འཛིན་པའི་གཡོན་ཕྱོགས་ཀྱི་རྡེལ་དེ་ཡུམ་བརྟན་གྱི་དོད་ཡིན་པར་གོར་མ་ཆག་སྙམ་པ་དང་།སའི་ཆ་ནས་མིག་མངས་དབུས་ཀྱི་བཙན་ས་དེ་འོད་སྲུང་གིས་བཟུང་བའི་དབུ་རུ་དང་། ལོགས་བཅད་ལྟར་དབུས་སའི་གཡོན་ཕྱོགས་ཀྱི་རྒྱལ་ས་དེ་ཡུམ་བརྟན་གྱི་གཡོ་རུའི་དོད་དམ་མཚོན་ཚུལ་དུ་མངོན་པ་དང་།འོན་ཀྱང་ཕྱོགས་ཁག་གཉིས་སུ་གྱེས་པའི་གནས་ཚུལ་འདི་ནི་དབུ་་གཡོར་འཁྲུགས་པའི་ཐོག་མའི་དུས་སྐབས་ཀྱི་གནས་ཚུལ་ཡིན་ཞེས་པ་ལྟར་མིག་མངས་འདིའི་ནང་གི་རྒྱལ་པོའི་དོད་ཀྱི་རྡེལ་གཉིས་དང་།དབུས་མིག་དང་གཡོན་ལོགས་ཀྱི་མིག་གིས་དབུ་གཡོར་གཉིས་ནས་ས་བཅད་བཟུང་གིས་འཁྲུགས་ཤིང་རྩོད་པའི་རྣམ་པ་མཚོན་སྙམ།དབུ་གཡོར་འཁྲུགས་ཏེ་རྒྱལ་སྲིད་དུམ་བུར་གྱེས་པས་མི་རྣམས་་་་་་འཁོས་སུ་མི་ཕེབས་པ་དང་དམག་འཁྲུག་གི་རྐྱེན་པས་ཐོན་སྐྱེད་་་་་ཉམས་རྒུད་ཁར་སད་སེར་ལ་སོགས་པའི་རང་བྱུང་གནོད་འཚེ་དང་།མི་ནད་ཕྱུགས་ནད་ཀྱང་ཐེངས་དུ་མར་བྱུང་ནས། འབངས་རྣམས་227

རང་ཉིད་སྡུག་བསྔལ་ལས་ཐར་བར་བྱ་རྒྱུའི་ཐབས་ལམ་འབའ་ཞིག་ནི་འབངས་གྱེན་ལོག་བྱ་རྒྱུ་དེ་ཡིན་པར་མཐོང་ནས་མང་ཚོགས་་་་་རྣམས་ཁེང་ལོག་ནང་ཧུར་བརྩོན་གྱིས་ཞུགས་ཞེས་པ་བཞིན་དབུ་་་གཡོར་ལོ་མང་འཁྲུགས་པ་སོགས་ཀྱིས་འབངས་རྣམས་ལ་མནར་་་་གཅོད་ཚད་མེད་བྱུང་བའི་རྒྱུ་རྐྱེན་གཙོ་བོ་ནི་རྒྱལ་པོ་གཉིས་རྒྱལ་་་་སྲིད་ལ་མ་འཆམས་པར་འཁྲུགས་པ་དེས་ལན་པས། བོད་ཀྱི་ལུགས་སྲོལ་ལ་ལེགས་ཉེས་དཀར་ནག་གི་ཁྱད་པར་གྱིས་མཚོན་པ་བཞིན་་རྒྱལ་པོའི་དོད་ཀྱི་རྡེལ་གཉིས་མདོག་ནག་པོ་དང་། ལེགས་པའི་ལས་སམ་དྲང་བདེན་རྣམ་དཀར་གྱི་ཕྱིར་གྱེན་དུ་ལོག་པའི་འབངས་ཀྱི་་དོད་རྡེལ་དཀར་པོ་རྣམས་མིག་མངས་དབུས་ཀྱི་རྒྱལ་པོའི་དོད་རྡེལ་ནག་པོ་གཉིས་ཀྱི་མཐའ་བསྐོར་བས་མཚོན་ཞིང་། དེ་ཡང་འབངས་གྱེན་ལོག་ནི་ཁེར་རྐྱང་དུ་བྱེད་པ་དང་། སྟེས་དབང་དུ་བྱུང་བ་ཞིག་མིན་ལ་ཕན་ཚུན་གཞོགས་འདེགས་དང་། གྲོས་འཆར་ཡོད་ལ་གོ་རིམ་དང་དམིགས་ཡུལ་ཆ་ཚང་ལྡན་པ་དེ་ལགས་ཞེས་པ་ལྟར་དང་།མིག་མངས་འདིའི་དང་ཐོག་གི་དེལ་འགྲེམས་ལུགས་ནི་བཙན་པོ་་་གཉིས་ལོ་ཉེར་གསུམ་རེ་ལོན་པའི་ས་གླང་ནས་བཟུང་སྟེ་འབངས་ཀྱི་228

ཁེང་ལོག་རིམ་པར་བྱུང་སྟེ།དེ་ཡང་བར་སྣང་གི་བྱ་གཅིག་ལ་བྱ་ཀུན་རུབ་པ་མཐོང་བ་ལ་དཔེ་བྱས། དང་པོ་དབའས་ཁོ་བཤེར་ལེགས་སྟེང་གི་ལག་དཔོན་བྱས་ཏེ་མདོ་ཁམས་སུ་ཁེང་ལོག་བྱས་ཞེས་པ་་་་ནང་བཞིན་ཆགས་ཤིང་། གྱེན་ལོག་འབངས་ཀྱི་དོད་དུ་བཀྲམ་པའི་དང་ཐོག་གི་རྡེལ་ལ་བརྒྱད་ཡོད་པ་ནི་ཁེང་ལོག་གི་ལག་དཔོན་ནམ་མཁས་པའི་དགའ་སྟོན་དུ་མིང་དངོས་སུ་སྨྲས་པ་གཙང་སྟོད་ཡུལ་གྱི་རྗེ་དཔོན། རུ་མཚམས་གཞུ་སྙེའི་རྗེ་དཔོན། འཕན་ཡུལ་ཟ་གང་རྗེ་དཔོན། ཡར་ལུང་སྟོད་ཀྱི་རྗེ་དཔོན། གཏམ་ཤུལ་ལྷོ་བྲག་རྗེ་དཔོན།འཆོས་ཀྱི་རྗེ་དཔོན་སོགས་རྗེ་དཔོན་གཙོ་བོ་བརྒྱད་དམ། ཡང་ན་གྱེན་ལོག་འབངས་ཀྱི་ཚབ་བྱེད་མི་སྣ་གཙོ་བོ་བརྒྱད་ཀྱི་དོད་མིན་་་་ནམ་སྙམ་པ་དང་། དེ་ལྟར་འབངས་གྱེན་ལོག་རིམ་པར་བྱུང་ནས་མངའ་བདག་འོད་སྲུངས་སྲས་པོ་དཔལ་འཁོར་བཙན། །ལྷ་ཁང་འགའ་བཞེངས་སྟག་རྩེ་གཉགས་ཀྱིས་བཀྲོངས། །དེ་སྲས་མཆེད་གཉིས་སྟོད་ཀྱི་ཕྱོགས་སུ་བྱོན། །མངའ་རིས་སྐོར་གསུམ་སོགས་ལ་མངའ་མཛད་དེ།།སྟོད་དུ་རྒྱལ་ཁྲིམས་ཞྭ་ཙམ་ཆགས་ཞེས་གྲགས།།དེ་ཡི་གདུང་རྒྱུད་འགའ་ཞིག་སྨད་དུ་ཆད། །མདོ་སྨད་ཙོང་ཁའི་ཡུལ་229

ཆེན་མངའ་མཛད་པས། །སྨད་དུ་རྒྱ་ལ་ཁྲིམས་ལྷམ་ཙམ་ཆགས་སོ་སྐད།།བར་དུ་དབུས་གཙང་རུ་བཞི་སིལ་བུར་གྱུར།།ཞེས་མཁས་པའི་དགའ་སྟོན་དུ་གསུངས་པ་ཇི་བཞིན། དང་ཐོག་རྒྱལ་པོ་འོད་སྲུང་དང་ཡུམ་བརྟན་གཉིས་མཚོན་པ་འི་རྡེལ་གཉིས་པོ་དེ་སྐབས་འདིར་འོད་སྲུང་གི་སྲས་མངའ་བདག་དཔལ་འཁོར་བཙན་གྱི་བུ་གཉིས་་་སྟོད་སྨད་གཉིས་སུ་འབངས་གྱེན་ལོག་ལས་རིམ་གྱིས་ཁ་ཕྲལ་ཏེ།ཕྱོགས་གཉིས་སུ་མཐའ་འདེད་བྱུང་བ་དེ་མཚོན་ཐོག མིག་མངས་གྲུ་བཞི་འདིའི་གོང་འོག་གློ་འབུར་གྱི་རེའུ་མིག་གྲུ་གསུམ་པ་དེ་གཉིས་ཀྱིས་སྟོད་སྟོད་དུ་ཞྭ་ཙམ་དང་སྨད་སྨད་དུ་ལྷམ་ཙམ་ཞེས་པའི་དཔེ་ངང་ངམ་ཤུགས་ཀྱིས་དྲན་དུ་འཇུག་པ་དང་། མཐར་འབངས་གྱེན་དུ་ལོག་པའི་དོད་རྡེལ་དཀར་པོ་རྣམས་ཀྱིས་རྒྱལ་པོ་གཉིས་ཡས་མས་གཉིས་སུ་དེད་དེ་བར་སྟོང་བར་ལུས་པ་དེས་བར་དབུས་གཙང་རུ་བཞི་སིལ་བུར་གྱུར། (རོལ་རྩེད་དངོས་ཀྱི་སྐབས་རྩེ་ཐབས་འདི་ཁོ་ནར་བྱེད་པའི་ངེས་པ་མི་དགོས་མོད། ལོ་རྒྱུས་དང་མཐུན་པར་མིག་མངས་འཐབ་རྩལ་གྱི་རིགས་གཙོ་བོའི་དབང་དུ་བྱས་ནས་བཤད་པ་ཡིན་ཞེས་པ་མཚོན་པར་སྙམ།)230

གཞན་དུ་འབངས་ཀྱི་དོད་ལ་བཀྲམ་པའི་རྡེལ་ཉེར་བཞི་དང་་རེའུ་མིག་ཉེར་བཞི་ཡོད་པས་ཀྱང་སྐབས་དེའི་ས་ཁོངས་ཁག་བགོས་ཀྱི་སིལ་བུའི་རྣམ་པའམ་རྗེ་དཔོན་ཚན་པ་ཁག་གི་མཚོན་བྱེད་ཅིག་མིན་ནམ་སྙམ་མོད། གང་དེར་ཡང་རོལ་རྩེད་རིགས་འདིའི་སྐབས་དེར་ལུ་གུ་རྒྱུད་དུ་བྱུང་བའི་ལོ་རྒྱུས་ཀྱི་དོན་རྐྱེན་རྣམས་གཅིག་་་་་་་བསྡུས་ཀྱིས་མཚོན་ནའང་། རོལ་རྩེད་ཀྱི་རྣམ་པར་ཤར་བའི་མིག་མངས་འདི་རིགས་ཀྱིས་མཐའ་གཅིག་ཏུ་ལོ་རྒྱུས་ཀྱི་དོན་དངོས་་་་་་གཅིག་གམ། ཡང་ན་ཡོངས་སུ་རྫོགས་པར་སྟོན་པའམ་མཚོན་ནུས་པའི་ངེས་པ་འགའ་ཡང་མེད་པར་སྙམ་པའོ།།མདོར་ན། རྒྱལ་པོའི་རྒྱལ་རྩེད་ཅེས་པའི་མིག་མངས་རོལ་རྩེད་འདི་ཡང་མིག་མངས་རོལ་རྩེད་གཞན་དང་འདྲ་བར་བློ་གྲོས་ཀྱི་རྩལ་སྦྱངས་སམ་དམག་དོན་འཐབ་ཇུས་ཀྱི་རྣམ་དཔྱོད་དག་རོལ་རྩེད་་་ངང་ནས་འགྲན་པ་ཞིག་ཏུ་ངེས་ཤིང་། ཁྱད་པར་དུ་འཁྱེར་བདེ་ཞིང་བསླབ་མགྱོགས་པ་དང་། ཇི་ལྟར་རྩེ་ན་དེ་ལྟར་བློ་རིག་གི་བོགས་འདོན་རྒྱུ་ཡོད་པས་བོད་ཀྱི་རོང་འབྲོག་ས་ཁུལ་གང་སའི་བྱིས་པ་་་་སེའུ་བརྒྱད་པ་ཡན་གྱིས་རྩེ་ཐུབ་ཅིང་དར་ཁྱབ་ཆེ་ཐོག མདོ་སྨད་231

དཔའ་རིས་ཡུལ་སོགས་སུ་མི་རིགས་གཞན་ལ་ཡང་དར་ཞིང་། རོང་འབྲོག་ས་ཁུལ་དུ་མང་ཚོགས་ལ་ཁོམ་ལོང་གང་འཚམས་བྱུང་དུས་་རེའུ་མིག་ཏུ་ཕབ་བདེ་ཞིང་གང་རྙེད་རྙེད་ཀྱིས་རྡེལ་བྱ་རུང་ཞིང་།མིག་མངས་རེའུ་མིག17྾17ཅན་དང་མི་འདྲ་བར་དུས་ཚོད་ཐུང་ཐུང་གི་ཡུན་ལ་རྒྱལ་ཕམ་གྱི་ཤན་འབྱེད་སླ་བ་སོགས་ཀྱི་ཁྱད་ཆོས་་་ལྡན་པས་རོང་འབྲོག་མང་ཚོགས་ཚོས་ཤིན་ཏུ་དགའ་པོ་བྱེད་པ་ནི།དབུས་གཙང་ལྷོ་ཁའི་རྒྱུད་ན་ཁ་གདན་གྱི་དཀྱིལ་དུ་རྒྱལ་པོའི་རྒྱལ་རྩེད་ཀྱི་རེའུ་མིག་ཐགས་དྲུབ་ཀྱིས་ཕབ་སྟེ། སྣེ་གཉིས་སུ་སྔ་རྒོལ་ཕྱི་རྒོལ་སྐྱིལ་ཀྲུང་གིས་ཁ་གཏད་དེ་རྩེ་ཐུབ་པར་བྱས་པས་ཀྱང་མཚོན་པའོ།།ལོ་ངོ་སྟོང་ཕྲག་གི་ཡར་སྔོན་ནས་དར་ཞིང་ད་ལྟ་ད་རུང་ཡང་་ཉམས་མེད་པའི་རྒྱལ་པོའི་རྒྱལ་རྩེད་ཅེས་པའི་མིག་མངས་རོལ་རྩེད་འདིས། ལས་ལ་བརྩོན་ཞིང་དཔའ་ངར་ལྡན་པའི་བོད་མི་རིགས་ཀྱི་ཐུན་མོང་མ་ཡིན་པའི་བློ་གྲོས་མཚོན་ཞིང་། ཁྱད་པར་དུ་ལོ་རྒྱུས་ཀྱི་དོན་རྐྱེན་ནམ་ལོ་རྒྱུས་ཀྱི་ལེའུ་གཅིག་མིག་མངས་རོལ་རྩེད་ཀྱི་རྣམ་པར་གསར་གཏོད་དང་དར་སྤེལ་བཏང་བ་ནི་འདི་ཉིད་འབའ་ཞིག་232

དང་། འདིས་སྐབས་དེའི་བོད་མི་རིགས་ཀྱི་ཐིག་རིས་བཞེངས་རྩོམ་དང་། རྡེལ་འཇུག་ཚུལ་གྱི་རིག་པའི་སྒོ་ཡངས་ཤིང་། སྒྱུ་རྩལ་གྱི་མཚོན་ཐབས་ཚད་མཐོན་པོར་སླེབས་པ་མཚོན་ཐོག འུ་དུམ་བཙན་བགྲོངས་རྗེས་ནས་བོད་སིལ་བུར་ཐོར་བའི་བར་གྱི་ལོ་རྒྱུས་རྣམས་་གཟུགས་བརྙན་བཞིན་མཚོན་ཐུབ་པའམ། སྐབས་དེའི་ལོ་རྒྱུས་ཀྱི་བློས་བསླངས་ལྟ་བུ་ཞིག་ཡིན་པས་ཞིབ་འཇུག་གི་རིན་ཐང་ལྡན་པ་དང་། མ་འོངས་པར་ལོ་རྒྱུས་ཀྱི་དེབ་ཐེར་ནང་ཁ་གསབ་ཏུ་འགོད་པའི་རིན་ཐང་ཡང་བླ་ལྷག་ཏུ་ལྡན་ཐོག ལོ་རྒྱུས་རིག་པའི་ལོ་རྒྱུས་ཀྱི་ཆ་ནས་བསམ་ན། ལོ་རྒྱུས་ཀྱི་བྱུང་བ་དངོས་མིག་མངས་རོལ་རྩེད་ལམ་ནས་འོས་ཤིང་འཚམས་པར་མཚོན་པ་ནི། བོད་ཀྱི་ལོ་རྒྱུས་རིག་པ་བྱུང་འཕེལ་གྱི་ཐུན་མོང་མ་ཡིན་པའི་ཁྱད་ཆོས་ཤིག་དང་། ཡུལ་གཞན་ན་མཐོང་དཀའ་བའི་ལོ་རྒྱུས་ཀྱི་བསླབ་བྱ་གཏོང་ཐབས་ངོ་་མཚར་བ་ཞིག་ཏུ་བརྩི་རུང་བ་དང་།སྒོས་སུ་རྒྱལ་པོའི་རྒྱལ་རྩེད་ཅེས་པའི་མིག་མངས་རོལ་རྩེད་འདིས་བཀས་བཀོད་རྒྱུད་འཛིན་དབང་སྒྱུར་གྲལ་རིམ་གྱིས་མི་དམངས་མང་ཚོགས་ལ་མནར་གཅོད་ཆེས་ཆེ་ན། ནམ་ཞིག་འབངས་གྱེན་ལོག་གིས་བཤུ་གཞོག་གྲལ་རིམ་རྩ་མེད་233

དུ་གཏོང་བའི་ལོ་རྒྱུས་ཀྱི་ཆོས་ཉིད་ལྡོག་ཏུ་མེད་པའི་དྲན་སྐུལ་དང་།བདེ་སྐྱིད་དང་རང་དབང་གི་ཆེད་དུ་མང་ཚོགས་མཉམ་འབྲེལ་གྱིས་བདེན་དོན་བརྩོན་ལེན་བྱེད་པའི་བློ་སྤོབས་ལ་མངོན་པར་བསྟོད་་་ཅིང་། རྒྱལ་པོའི་རྒྱལ་སྲིད་མ་བདེ་ན། འབངས་མིའི་ཉལ་ས་མི་བདེ་ཞེས་པ་སོགས་ཀྱི་ལོ་རྒྱུས་ཀྱི་བསླབ་བྱ་རོལ་རྩེད་ཀྱི་ལམ་ནས་སྟོན་་་པའི་སློབ་གསོའི་རིན་ཐང་དང་ལྡན་པ་ཞིག་ཀྱང་ཡིན་ནོ།།234

རང་ཤ་ཞེས་པའི་བོད་འགྱིག་སྐོར་བཤད་པ།འཇིགས་མེད།བདག་གིས་ཐོས་པ་ལྟར་ན་བོད་འགྱིག་ལ་རང་ཤ་དང་སྒར་་་་འགྱིག རང་རྡེའུ། ཆུ་ཁ་མའི་འགྱིག་སོགས་མི་འདྲ་བ་མང་བོ་ཞིག་ཡོད་པར་བཤད་ལ། འོན་ཀྱང་རང་རེ་རྨ་ལྷོ་ཁུལ་རྨ་ལྷོ་རྫོང་དམངས་ཁྲོད་དུ་དར་ཁྱབ་ཆེ་བ་ནི་རང་ཤ་ཞེས་པའི་བོད་འགྱིག་དེ་རེད།1984ལོ་ནས་རིམ་བཞིན་ཕན་ཚུན་བར་རྩོད་པ་ཡོད་པའི་བོད་་་་་་་འགྱིག་མི་འདྲ་བ་མང་བོ་ཆ་ཚང་དང་གཅིག་གྱུར་བཅས་ཀྱི་གོམ་་་་སྟབས་ཇེ་མགྱོགས་སུ་གཏོང་མགོ་ཚུགས་ཤིང་། བདག་གིས་རང་ཤ་ཞེས་པའི་བོད་འགྱིག་འཇོག་སྲོལ་དང་། སྒུལ་སྲོལ། འགྱིག་གྲུབ་པའི་རྣམ་གྲངས་དང་དེ་དག་རེ་རེ་ལ་ཐོབ་པའི་སྐར་གྲངས་སོགས་ཐེངས་དང་པོར་ཡིག་ཐོག་ཏུ་བཀོད་པ་གཤམ་གསལ་ལྟར་རོ།།235

དང་པོ། འགྱིག་འཇོག་སྲོལ་དང་སྒུལ་སྲོལ།1 སྔོན་ཆད་བོད་འགྱིག་འཇོག་གདན་གྱི་ཚིགས་གྲངས་མང་་་ཉུང་ལ་ངེས་པ་མེད་མོད། འོན་ཀྱང་ད་ལྟ་འགྲན་སྡུར་བྱེད་ས་ནས་ངེས་པར་དུ་འགྱིག་གདན་ཚང་མའི་ཚིགས་གྲངས་གཅིག་འདྲ་ཡིན་དགོས། འགྱིག་གདན་གླིང་རེ་རེ་ཚིགས་གྲངས15ཅན་རྐྱང་རྐྱང་ཡིན་ན་འོས་འཚམ་རེད་འདོད་དོ།།2 རྡེའུ་དཀར་པོ་ཅན་གྱིས་སྔོན་ལ་འཇོག རྡེའུ་ནག་པོ་ཅན་གྱིས་རང་ཤ་ལེན།3 རྡེའུ་དཀར་ཅན་གྱིས་འགྱིག་བརྒྱབ་ན། རྡེའུ་ནག་པོ་ཅན་ལ་རང་ཤ་མེད།4་ རྡེའུ་ནག་པོ་ཅན་གྱིས་འགྱིག་བརྒྱབ་ན། རང་ཤ་མེད་ཀྱང་འགྱིག་སྐལ་ཡོད།5 དེའུ་དཀར་ནག་གཉིས་ཀྱིས་འགྱིག་བརྒྱབ་ན། ཐོག་མར་རྡེའུ་ནག་པོ་ཅན་གྱིས་འགྱིག་སྐལ་བླངས་ནས་འགུལ་དགོས། རྗེས་སུ་དེའུ་དཀར་པོ་ཅན་གྱིས་འགྱིག་སྐལ་བླངས་ནས་འགུལ་དགོས།6 དེའུ་དཀར་ནག་གང་ཡིན་གྱི་འགྱིག་བོའུ་དང་། ཡང་ན་ནུར་236

བོའུ་བརྒྱབ་ན་བོའུ་སྐལ་ལ་འགྱིག་གདན་གླིང་གཅིག་གི་ཚིགས་་་་་་གྲངས་ཀྱི་རྡེའུ་ལེན་ཆོག7 རྡེའུ་དཀར་ནག་གང་ཡིན་གྱི་གྲངས་ཀ་མར་འགྲིབ་ནས།འགྱིག་གདན་གླིང་གཅིག་གི་ཚིགས་གྲངས་དང་མཉམ་ན་འཕུར་ཆོགདེ་དུས་ཉིས་ཟ་བྱེད་ཆོག་ལ། ཁེར་ཟ་བྱེད་མི་ཆོག8 རྡེའུ་མང་བོ་ཞིག་གསོག་ཆེད་ཟོས་ནས་བཀག་པ་དང་།འགུལ་ནས་བཀག་པ། ཟ་འགྱིག་བརྒྱབ་ནས་བཀག་པ་སོགས་གང་ཡིན་ཀྱང་རེ་རེ་བཀག་ན་རྡེའུ་རེ་རེ་ལེན་ཆོག འོན་ཀྱང་འགུལ་ལམ་མེད་ས་ནས་ལེན་པ་དང་། དེ་ནས་བཅིར་འགྱིག་ལྟར་འགུལ་ལམ་བྱིན་ནས་བསྟུད་མར་ཐེངས་གཉིས་ལ་འགུལ་མི་ཆོག བཀག་རྡེའུ་ལ་རིགས་གཉིས་ཡོད་དེ། གཅིག་ནི་རྡེའུ་སྐོར་ཞིག་བསྐོར་ནས་འགུལ་ལམ་བཀག་པ་རེད། གཞན་ཞིག་ནི་རྡེའུ་གཅིག་གཉིས་ཤིག་ཚིགས་གཉིས་གསུམ་ཙམ་ལས་འགུལ་ལམ་མེད་པར་བྱས་པ་རེད། རྗེས་མ་ལ་ཡུལ་སྐད་དུ་བཟུང་དེའུ་ཟེར་ཀྱང་ལ་ལས་རྡེའུ་སྨྱོན་ཡང་ཟེར།9 རྡེའུ་ཞིག་ཚིགས་ཐོག་ཏུ་བཞག་རྗེས་ཕྱིར་ལེན་མི་ཆོག རྡེའུ་ཞིག་ཚིགས་ཐོག་ནས་ཡར་བཀྱགས་ན་དེའུ་དེས་གནས་སྤོར་དགོས།237

དེ་ནི་ཡུལ་སྐད་དུ་ལག་ཐུག་ཟེར་བ་དེ་རེད།གཉིས་པ། འགྱིག་འུགྲུབ་པའི་རྣམ་གྲངས་དང་དེ་དག་རེ་རེར་ཐོབ་པའི་སྐར་གྲངས་གཏན་འབེབས་བྱེད་ཚུལ།1 གཞན་ལ་རྒྱབ་གཏུགས་པའི་ཏ་ལེན་ཞིག་འགྲུབ་ན་སྐར་་་་་གྲངས0 2འབྲི། རྡེའུ3ཡོད།2 གཞན་ལ་རྒྱབ་གཏུགས་པའི་ཧྲག་ཅིག་འགྲུབ་ན་སྐར་་་་་་་་་གྲངས0 4འབྲི། རྡེའུ7ཡོད།3 རྟོལ་འཁོར་ཞིག་འགྲུབ་ན་སྐར་གྲངས0 2འབྲི། རྡེའུ3ཡོད།4 ཏ་ལེན་ཞིག་འགྲུབ་ན་སྐར་གྲངས0 4འབྲི། དེའུ7ཡོད།5 གཞན་ལ་རྒྱབ་གཏུགས་པའི་ཆོས་འཁོར་རྡེའུ་གཉིས་འགྲུབ་ན་སྐར་གྲངས0 5འབྲི། རྡེའུ10ཡོད།6 གཞན་ལ་རྒྱབ་གཏུགས་པའི་ཏ་ལེན་ཞིག་འགྲུབ་ན་སྐར་་་་་གྲངས0 5འབྲི། དེའུ10ཡོད།238

7 གཞན་ལ་རྒྱབ་གཏུགས་པའི་ཆོས་འཁོར་རྡེའུ་གཉིས་ཤིག་་་འགྲུབ་ན་སྐར་གྲངས1 2འབྲི། རྡེའུ14ཡོད།8 ཆོས་འཁོར་རྡེའུ་བཞི་ཞིག་འགྲུབ་ན་སྐར་གྲངས1 6འབྲི།རྡེའུ18ཡོད།9 ཆོས་འཁོར་རྡེའུ་བདུན་ཞིག་འགྲུབ་ན་སྐར་གྲངས2 6འབྲི།དེའུ23ཡོད།10 ཆོས་འཁོར་རྡེའུ་བཅུ་ཞིག་འགྲུབ་ན་སྐར་གྲངས3འབྲི།རྡེའུ28ཡོད།11 བཅུ་གསུམ་འཁོར་བཞག་ཅིག་འགྲུབ་ན་སྐར་གྲངས4 3འབྲི། རྡེའུ34ཡོད།12 མཐའ་བོའུ་ཞིག་འགྲུབ་ན་སྐར་གྲངས1 5འབྲི། དེའུ15ཡོད།13 མཐའ་འབྱར་ཞིག་འགྲུབ་ན་སྐར་གྲངས3འབྲི། དེའུ21ཡོད།14 དཀྱིལ་བོའུ་ཞིག་འགྲུབ་ན་སྐར་གྲངས2འབྲི། རྡེའུ15ཡོད།239

15 དཀྱིལ་འབྱར་ཞིག་འགྲུབ་ན་སྐར་གྲངས4 2འབྲི། དེའུ29ཡོད།16་ ལྷམ་ཞིག་འགྲུབ་ན་སྐར་གྲངས4འབྲི། རྡེའུ30ཡོད།17 ལྷམ་མཐའ་འབྱར་ཅན་ཞིག་འགྲུབ་ན་སྐར་གྲངས5 5འབྲི། དེའུ44ཡོད།18་ ལྷམ་དཀྱིལ་འབྱར་ཅན་ཞིག་འགྲུབ་ན་སྐར་གྲངས6འབྲི།དེའུ44ཡོད།19 ཅོ་ཏོ་སུམ་སྒྲིག་ཅན་ཞིག་འགྲུབ་ན་སྐར་གྲངས6འབྲི།དེའུ44ཡོད།20 ཅོ་ཏོ་མཐའ་འབྱར་ཅན་ཞིག་འགྲུབ་ན་སྐར་གྲངས7 5འབྲི། དེའུ59ཡོད།21 ཅོ་ཏོ་དཀྱིལ་འབྱར་ཅན་ཞིག་འགྲུབ་ན་སྐར་གྲངས8འབྲི།རྡེའུ59ཡོད།22 ཅོ་ཏོ་བཞི་སྒྲིག་ཅན་ཞིག་འགྲུབ་ན་སྐར་གྲངས8འབྲི།རྡེའུ59ཡོད།23་ ལྷམ་ཉིས་འབྱར་ཅན་ཞིག་འགྲུབ་ན་སྐར་གྲངས8འབྲི།240

རྡེའུ59ཡོད།གསུམ་པ། གསལ་བཤད་དམ་རང་གི་ལྟ་ཚུལ་མདོར་བསྡུས་སུ་བརྗོད་པ།1 བོད་འགྱིག་གི་མིང་ཚིག་ཏ་ལེན་དང་ཧྲག འབྱར་ཞེས་པ་དེ་དག་དེ་འདྲའི་འགྲིག་མོ་ཞིག་མ་རེད་འདོད་དེ། ཏ་ལེན་ཞེས་པ་དེ་སོར་བཞག་བྱས་ཀྱང་བརྡ་འཕྲོད་ཐུབ་ལ། ཕྱིན་ཆད་ཧྲག་ཅེས་པ་དེ་ཏ་ལེན་ཉིས་རྒྱག་ཅེས་འབོད་པ་དང་། འབྱར་ཞེས་པ་དེ་རྒྱ་གྲམ་ཞེས་བོས་ན་འགྲིག་སྙམ། དཔེར་ན། བོའུ་རྒྱ་གྲམ་དང་།ལྷམ་རྒྱ་གྲམ། ཅོ་ཏོ་རྒྱ་གྲམ་ཞེས་འབོད་རྒྱུ་ལྟ་བུའོ།།2 བོད་འགྱིག་ཀྱང་འགྱིག་གཞན་དང་འདྲ་བར་མི་གཉིས་ཀྱིས་འགྲན་སྡུར་བྱེད་པ་ཞིག་ཡིན་པ་ལས། མི་མང་བོས་མི་གཅིག་ལ་ཚོ་རུབ་བྱེད་པ་ཞིག་མ་རེད། འོན་ཀྱང་སྔོན་ཆད་ལྟ་མཁན་ལ་ལས་འགྲན་སྡུར་གྱི་སྒྲིག་ལམ་ལ་སྣང་མེད་བྱས་ནས། རང་ཁ་མི་འཛིན་པར་རྡེའུ་དེ་འགུལ་འདི་འགུལ་ཟེར་ནས་འུར་རྒྱག་པ་དང་། ལ་ལས་ལྐོག་ནས་མིག་བརྡ་ལག་བརྡ་སོགས་བྱས་ཀྱང་། ཤན་འབྱེད་241

མཁན་གྱིས་བྱ་སྤྱོད་དེ་དག་ལ་བཀག་འགོག་མི་བྱེད་པར་མ་ཟད་དེ་ལ་ཡི་རང་བྱེད། གལ་ཏེ་ཕྱིན་ཆད་དེ་དང་དེ་འདྲ་བའི་ལྟ་མཁན་དང་ཤན་འབྱེད་མཁན་ཡོད་ན། དེ་ཚོ་ངེས་པར་དུ་འགྲན་སྡུར་དོ་ར་ནས་ཕྱིར་འཕུད་དགོས།3 འགྲན་སྡུར་བྱེད་མཁན་གཉིས་ཀྱི་འགྱིག་གྲུབ་པ་གཅིག་འདྲ་ཡིན་ན་ཇི་ལྟར་རྒྱལ་ཕམ་ཤན་འབྱེད་དགོས་ཟེར་ན། དེ་ནི་འགྱིག་སྒམ་མང་བོ་ཅན་དེ་རྒྱལ་བར་བརྩི་དགོས། གལ་ཏེ་འགྱིག་སྒམ་ཡང་མང་ཉུང་མེད་ན་ཡང་བསྐྱར་འགྱིག་གཉིས་མི་འཇོག་ཀ་མེད་རེད།4 འགྱིག་གདན་གྱི་ཚིགས་གྲངས་མང་ཉུང་ནི་འགྱིག་གྲུབ་པའི་བཟང་ངན་དང་ཐད་ཀར་འབྲེལ་བ་ཡོད་པ་ཞིག་རེད། དཔེར་ན།བོད་འགྱིག་འགྲན་སྡུར་དུ་ཞུགས་མཁན་ཞིག་ལ་རྡེའུ་ནག་པོ་རེས་་འཁོར་དུས། འགྱིག་གདན་གླིང་གཅིག་ན་ཚིགས་གྲངས14དང་།གླིང་གཅིག་ན་ཚིགས་གྲངས15ཅན་ཞིག་གི་སྟེང་ལྷམ་ཞིག་དང་ཏ་ལེན་གཅིག་འགྲུབ། དེས་འཕུར་ལ་མ་ཐོན་སྔོན་རྡེའུ་དཀར་པོ97ལེན་ཆོག རྗེས་སུ་དེའི་ཁ་ཡ་ལ་རྡེའུ་ནག་པོ་རེས་འཁོར་དུས།འགྱིག་གདན་གླིང་རེ་རེ་ཚིགས་གྲངས15ཅན་ཞིག་གི་སྟེང་ཅོ་ཏོ་ཞིག་་་་་་་242

འགྲུབ། དེས་འཕུར་ལ་མ་ཐོན་སྔོན་རྡེའུ་དཀར་པོ105ལེན་ཆོག དེ་བས་ཕྱིན་ཆད་བོད་འགྱིག་འགྲན་སྡུར་དོ་ར་ནས་ངེས་པར་དུ་འགྱིག་གདན་ཚང་མའི་ཚིགས་གྲངས་གཅིག་འདྲ་ཡིན་དགོས།5 སྔོན་ཆད་བོད་འགྱིག་འཇོག་སྲོལ་དང་། འགུལ་སྲོལ། འགྱིག་འགྲུབ་པའི་རྣམ་གྲངས།དེ་དག་རེ་རེར་ཐོབ་པའི་སྐར་གྲངས་སོགས་ཡིག་ཐོག་ཏུ་བཀོད་མེད་པ་དང་། ངག་ཐོག་ནས་ཐག་གཅོད་ཙམ་ཡོད་ཀྱང་། ཤན་འབྱེད་མཁན་ལ་ལ་ཚིག་ཐོག་ནས་མི་སྡོད་པར་ཕྱོགས་རིས་བྱས་ནས་གང་འདོད་ལྟར་སྐར་གྲངས་འབྲི་བ་སོགས་་་དྲང་སྙོམས་མིན་པ་མང་བོ་ཡོད། དེ་བཡོཕྱིན་ཆད་ངེས་པར་དུ་གོང་ནས་གཏན་འཁེལ་བྱས་པའི་རྣམ་གྲངས་ཚན་པ་ཉེར་གསུམ་དང་།དེ་དག་རེ་རེར་ཐོབ་པའི་སྐར་གྲངས་ཚན་པ་ཉེར་གསུམ་སོགས་ཇི་མ་ཇི་བཞིན་དུ་ལག་བསྟར་བྱེད་དགོས།6 དེའུ་དཀར་ནག་གང་ཡིན་གྱི་འགྱིག་བོའུ་དང་ནུར་བོའུ་་་་་བརྒྱབ་ནས་བོའུ་སྐལ་བླངས་རྗེས།སླར་ཡང་བོའུ་ཤུལ་དུ་ལྷམ་དང་།འབྱར། ཅོ་ཏོ་སོགས་སྒྲིག་མི་ཆོག་པ་དང་། བོལཤུལ་དུ་བོའུ་རྒྱག་མི་ཆོག243

7 རང་ཤ་ཞེས་པ་ནི་འགྱིག་བཞག་ཚར་རྗེས། རྡེའུ་ནག་པོ་ཅན་གྱིས་དེའུ་དཀར་ནག་གཉིས་གཤིབས་ཡོད་པ་ཞིག་བདམས་ནས་་་་ལེན།དེ་ནས་རྡེའུ་དཀར་པོ་ཅན་སྔོན་ལ་འགུལ་དགོས།8 སྒར་འགྱིག་ནི་འགྱིག་བཞག་ཚར་རྗེས་རྡེའུ་ནག་པོ་ཅན་་་་་གྱིས་དཀར་པོ་ཞིག་ལེན། རྡེའུ་དཀར་པོ་ཅན་གྱིས་དེའུ་ནག་པོ་ཅན་སྔོན་ལ་འགུལ་དགོས། གཞན་རང་ཤ་དང་འདྲ།9 རང་དེའུ་ནི་འགྱིག་བཞག་ཚར་རྗེས་དེའུ་ནག་པོ་ཅན་གྱིས་རྡེའུ་ནག་པོ་ཞིག་བླངས་ནས་འགུལ་དགོས།གཞན་རང་ཤ་དང་འདྲ།10 ཁྲ་འགྱིག་ནི་རྡེའུ་དཀར་པོ་རེ་རེའི་འཕྲོ་ལ་རྡེའུ་ནག་པོ་རེ་བཞག་ནས། འགྱིག་བཞག་ཚར་རྗེས་རྡེའུ་དཀར་ནག་གཉིས་གཤིབས་ནས་ལེན། དེ་ནས་དེའུ་ནག་པོ་ཅན་སྔོན་དུ་འགུལ་དགོས།11 ཆུ་ཁ་མའི་འགྱིག་ནི་འགྱིག་གདན་དཀྱིལ་གྱི་འགྱིག་སྒམ་གྲུ་བཞིའི་གཡས་ཟུར་ལ་དེའུ་དཀར་པོ་ཞིག་འཇོག་པ་དང་། གཡོན་ཟུར་དུ་དེའུ་ནག་བོ་ཞིག་བཞག་ནས། འགྱིག་བཞག་ཚར་རྗེས་དེའུ་དེ་གཉིས་ལེན་དགོས། དེ་ནས་རྡེའུ་ནག་པོ་ཅན་སྔོན་ལ་འགུལ་244

དགོས། གཞན་རང་ཤ་དང་འདྲ།12 ཅོ་ཏོ་ཞིག་འགྲུབ་དགོས་ན་མཐར་རྡེའུ་གཉིས་མཉམ་དུ་མ་འགུལ་ན་མི་འགྲུབ་པ་དང་། ལྷམ་ཞིག་འགྲུབ་དགོས་ན་ཡང་དེ་ལྟར་རེད། དཔེར་ན། དེའུ་ནག་པོ་ཅན་འགུལ་རེས་ལ་ཅོ་ཏོ་ཞིག་འགྲུབ་ན། དེའུ་དཀར་པོ་ཅན་མ་དགའ་ནས་བཤད་རྒྱུར། ཁྱོད་ཀྱི་རྡེའུ་གཉིས་མཉམ་དུ་འགུལ་ནས་ཅོ་ཏོ་འགྲུབ་ཆོག་ན། ངས་ཀྱང་ཅི་ལ་རྡེའུ་གཉིས་མཉམ་དུ་འགུལ་ནས་འགྱིག་རྒྱག་མི་ཆོག་ཟེར། དེའུ་ནག་པོ་ཅན་གྱིས་ལན་དུ། རྡེའུ་གཅིག་འགུལ་ན་བོའུ་དང་འབྱར་འགྲུབ། རྡེའུ་གཉིས་མཉམ་དུ་འགུལ་ན་ལྷམ་དང་ཅོ་ཏོ་འགྲུབ། ངའི་འགུལ་རེས་ལ་རྡེའུ་གཉིས་མཉམ་དུ་འགུལ་ནས་ཅོ་ཏོ་ཞིག་འགྲུབ་་པའི་ཐོག་མར་ཅོ་སྐལ་ལེན་དགོས།དེ་ནས་ཉིས་ཟ་བྱས་ན་ཆོག་ཟེར།ཕྱིན་ཆད་དེ་དང་དེ་འདྲ་བའི་རྩོད་པ་མི་བྱེད་ཆེད་དང་། མུ་མཐུད་དུ་བོད་འགྱིག་ཉམས་གསོ་དང་ཆ་ཚང་། གཅིག་འགྱུར་བཅས་ཀྱི་གོམ་སྟབས་ཇེ་མགྱོགས་སུ་གཏོང་ཆེད། བདག་གིས་བོད་འགྱིག་འཇོག་སྲོལ་དང་། འགུལ་སྲོལ། འགྱིག་སྲོལ། འགྱིག་འགྲུབ་པའི་རྣམ་གྲངས། དེ་དག་རེ་རེ་བའི་སྐར་གྲངས་སོགས་ལ་ཡང་བསྐྱར་ཁ་སྐོང་245

བྱས་ནས་བྲིས་པ་ཡིན་ལ། འདིའི་ནང་དུའང་ཆ་མི་ཚང་བ་དང་། མི་འགྲིག་ས་མང་བོ་ཡོད་པས་རྒྱ་ཆེ་བའི་བོད་འགྱིག་ལ་དགའ་བའི་་་་གྲོགས་པོ་ཚོས་མུ་མཐུད་དུ་དག་བཅོས་དང་ཁ་སྐོང་གནང་རོགས་ཞུ།246

བོད་ཀྱི་དམངས་ཁྲོད་མིག་མངས་སྒྱུ་རྩལ།དཔེ་དེབ་འདིའི་རྩོམ་སྒྲིག་ཨུ་ཡོན་ལྷན་ཚོགས་ཀྱིས་བསྒྲིགས།ཏཱསྤྲ་སྡུཤཱ་།སྤེལ། མཚོ་སྔོན་མི་རིགས་དཔེ་སྐྲུན་ཁང་།(ཟི་ཡིང་ཐོང་ཁོ་སུྂན་གི་ས་སྒོས10)སྤྲག་ཨང 810001 ཁ་པར 6143426བརྒྱུད་འཚོང་། ཞིན་ཧྭ་དཔེ་ཁང་།པར་འདེབས། མཚོ་སྔོན་མི་རིགས་པར་ཁང་།དེབ་ཚད། 850༧༧྾1168༧༧དཔར་ཤོག 8་ 125ཡིག་གྲ༩པས། ཁྲི14གསབ་ཤོག 2པར་ཐེངས། 2007ལོའི་ཟླ10བར་པར་གཞི་དང་པོ་བསྒྲིགས།དཔར་ཐེངས། 2007ལོའི་ཟླ10བར་དཔར་ཐེངས་དང་པོ་དཔར།དཔར་གྲངས། 1—1000དཔེ་རྟགས། 1བྱ2སྨོ978—7—5420—1289—0རིན་གོང་། སྒོར12 00པར་དབང་འདི་གར་ཡོད་པས་བར་བཤུས་བརྒྱབ་ན་ཁྲིམས་ཆད་ཕོག(ཤོག་ངོས་ཆད་ནོར་སློག་སྐྱོན་གང་རུང་ཡོད་ཚེ་པར་ཁང་ལ་དྲི་གཏུག་བྱ)

༷ཿཝཝ975ཝ7—།་ཿཝ—་ཝ 9—ཝ་